Прима-офіцер Рабындранат дуоло

1. Прима-офіцер Рабіндранат Дуоло

- А ви ще в декольте до господині дому загляньте, раптом вона там приховала свою прикрасу, промовила я серйозно, дивлячись в очі цьому чоловікові прямо й пронизливо, коли розсіяно поглянув на мене. Якраз копирсався у якійсь скриньці на столі, бо графиня дозволила оглянути в її будуарі все, аби тільки знайшли її дорогоцінний рубіновий кулон. Мій ненависний напарник схожий був зараз на чорного ворона, який копирсається в кістці...

Люблю я так дивитися на підозрюваних. Вони одразу ж знічуються і починають патякати різні дурниці, серед котрих інколи спливають раціональні зерна й натяки на приховане. Думаю, і тут спрацювало б, може, чоловік би огризнувся зі злістю чи навпаки - пожартував і якби графиня Грум не покликала якраз його в цю хвилину.

І так, це був не підозрюваний, це був мій новий начальник, детектив Вищого рангу прима-офіцер віконт Рабіндранат Дуоло. Якого я зненавиділа з першої його появи в нашому Відділку. От, як з дитинства незлюбила перший сніг і сльоту, коли надворі гидко і на душі ще паскудніше, так і його почала тихо ненавидіти. І треба ж було такому статися, що й прийшов він у наше відомство в один із перших днів грудня, коли якраз зранку випав той перший, нетривкий сніг! Це, знаєте, був знак, не сумніваюся.

Віконте, ось служниці, які вчора тут прибирали, велично вказала графиня на двох жінок, які зробили кніксен і, опустивши голови, стояли біля стіни, розчервонілі й заплакані. Уявляю, як це стерво їх шпетила, коли виявила зникнення своєї дорогоцінної прикраси! Бідні дівчата. Напевно, мають гарну заробітну плату, раз терплять цю... гм... графиню. Жінка була молода й вродлива. І в декольте її й справді можна було знайти чимале багатство. Принаймні, вона хизувалася своїми принадами: сукня була на межі вульгарності.

Я пройшлася будуаром і підійшла до вікна, аби відвернутися і зробити вигляд, що я ні при чому. Хай віконт сам веде дізнання, він же начальник. А я підлегла. З учорашнього дня.

Думки знову почали хаотично миготіти в голові, викликаючи неприємні спогади й емоції.

Це місце повинно було бути моїм! Я вже десять років гарую на цій роботі! Одна з найкращих у Відділку! Шеф обіцяв підвищення вже давно. І після розкриття гучної справи про вбивство на Жоррено-віа так і сказав: "Ти, Торрензо, найкраща! Сьогодні ж подам документи Його Величності з проханням про твоє підвищення. Досить вже ходити в інспекторках. Будеш прима-офіцеркою. Хай приходять новачки, і ти їх вчитимеш". Ага, навчила. Новачок прийшов і моє місце зайняв. Ух, ненавиджу!

У шибці вікна віддзеркалювалася висока постать віконта. Якби він ще й такий вродливий не був! А то всі жінки нашого відомства одразу з впали йому під ноги, образно кажучи. Навіть стара прибиральниця Орейка причмокнула губами, коли побачила його в коридорі.

"Який мужчина! каже. Якби мені та років тридцять скинути хотіла б я помацати, чи пружні в нього сідниці!". От, стара збоченка!

- Дякую, графине, галантно схилився в поклоні красунчик, напевно, спеціально, аби зазирнути в її глибоке декольте. Ним, оцим неприємним типом, були зайняті зараз мої думки. Якби могли спопелити то лежала б зараз посеред шикарного будуару графині Грум купка попелу замість віконта Рабіндраната. У мене всього одне питання до ваших служниць. Чи не помітили ви чогось дивного сьогодні о третій ночі?

Віконт поглянув на дівчат, і ті здивовано перезирнулися. Напевно, думали, що їх будуть звинувачувати, мало не у в'язницю потягнуть за крадіжку, а тут...

- Ні, Ваша Вищосте, похитала головою старша жінка, років сорока. Ми спали о такій порі.

- Ні, - пискнула й молодша, опустивши знову голову.

- Дякую, більше питань немає, кивнув задоволено віконт.

Тут графиня здивувалася.
- І це все? А обшукати їхні кімнати? А викликати мага-прозориста? Можливо, мій кулон десь у клунках цих двох пройдисвіток?! Ах, віконте, зараз настало таке життя, що нікому не можна вірити! Нікому! графиня хапливо й удавано розпачливо захлипала і її груди захвилювалися в такт її стурбованості просто перед носом у чоловіка.

Згоден, кивнув мій начальник. Можливо, у моєї напарниці є запитання до служниць? - раптом зиркнув він на мене. Я побачила це у шибці, бо була все так же відвернута від того спектаклю, який грала перед віконтом графиня Грум.

За вікном уже сутеніло, хоча минуло від сили пів дня, і, як це буває в грудні, рано загорілися на вулиці магічні ліхтарі. Один із них якраз спалахнув біля входу в маєток графині, осяявши чорні плями-калюжі, в які перетворився перший довбаний сніг. А я в легких черевичках. Точно промочу ноги.

- До служниць немає, а от до вельмишановної графині в мене є запитання, обернулась я і підкреслено увічливо схилила голову. Ваш кулон, тобто.., я розгорнула маленький записничок, де черкнула калька ключових моментів цієї справи і прочитала. Кулон, що складається з золотого ланцюжка і досить великого рубіна, стилізованого під краплю, було застраховано?

Так, замахала на себе віялом графиня. Вже давно.

Давно дуже розтягнене поняття. Можете назвати точну дату? примружила я очі.

- Це допит? - запитала графиня нервово. Мені не подобаються ваші запитання. Ви думаєте, я пам'ятаю про всі ці дурні дати і оформлення? Я покликала детективів знайти мій рубіновий кулон, котрий украли! А натомість ви не шукаєте його, а влаштовуєте мені допит!

- Все, дякую, в мене більше немає запитань, сухо відповіла я.

Відвертатися знову до вікна було б кричущим порушенням етикету, все-таки переді мною стояла яка не яка, а графиня, хай у минулому й кардебалетна танцівниця. А ми з віконтом на роботі, при виконанні професійних обов'язків. Тому я просто відвела погляд і почала розглядати шикарне трюмо, на якому стояла величезна армія різних баночок, флакончиків, пляшечок, очевидно, з кремами та іншими омолоджуючими засобами. Цілі стоси грошей було витрачено на це багатство, видно було й неозброєним оком.

- Графине, ми оглянули все, що хотіли, промовив віконт, рушаючи до дверей. - Пізніше повідомимо вам про те, як просувається слідство. Думаю, що вже завтра вранці ви будете здивовані, як швидко детективи Овіштоку вміють розкривати складні й заплутані справи.

Цікаво, це він жартує чи на повному серйозі? Мені здалося, чи в голосі віконта промайнули нотки сарказму?

2. Передовсім людина

2. Передовсім людина

Ми вийшли з маєтку графині й попрямували під'їзною алеєю до виходу на широку і вже яскраво освітлену вулицю.

Чому ви запитали про те, чи застраховано кулон? спитав мене Рабіндранат, зненацька огортаючи нас обох теплим і ледь помітним блакитним маревом зігріваючого заклинання. І справді, вітер був не дуже приємним, та й ноги я, звичайно, промочила вже після кількох кроків. У черевиках неприємно чвакало.

- З цього слід було починати, відрізала я. Спочатку перевірити всі документи: чи є страховка на прикрасу, чи не має графиня боргів і застав, у якому стані фінансові справи подружжя. А потім вже підготовленими і у всеозброєнні йти до неї з обшуком.

Це не був обшук, заперечив віконт. Я просто хотів скласти про цю жінку загальне і особисте враження. Мені здається, що розслідування слід починати саме з цього. Передовсім людина, а вже потім документи. Часто за паперами ми не помічаємо людини...

Ти бач, який філософ! Він мене буде вчити, як вести розслідування! І звідки тільки взявся? Так і кортіло сказати йому щось уїдливе. Але я промовчала. Тільки гмикнула. "Він начальник, йому видніше", подумала з неприємною навіть собі іронією. Адже в його словах була частина здорового глузду, але признати це було рівнозначно тому, що я похвалила цього жевжика. Ніколи цього не буде. Краще промовчу.

- І яке ж враження справила на вас графиня? все-таки не витримала я.

- Вона щось приховує, відповів чоловік задумливо. Але особисті враження не покладеш в теку, як доказ, кивнув він. Тому сьогодні до вечора ви займетеся документами графині. Поїдете зараз у Департамент нотаріальних справ і скопіюєте все, що вважаєте за потрібне. А я відвідаю ювелірну майстерню Фурга, де, як стверджує графиня, було виготовлено прикрасу. На ескізах, наданих Відділом точних даних, кулон має знак цього ювелірного дому. Крім того, мені не подобається, що кулон зник саме тоді, коли кипить кров драконів. Це насторожує.

- Саме тому ви питали у служниць про третю ночі? Ви думаєте, що хтось хоче знову відновити старі традиції? спитала я здивовано. Минуло вже чимало часу. Думаю, Жерлосмок і справді загинув, як стверджують всі маги-науковці. А періодичні повернення до ритуалів його відродження марна справа...

- Треба перевірити в інших Відділках статистику крадіжок прикрас із рубінами, промовив віконт задумливо. Я заїду зараз на роботу, кристал зв'язку у Відділі статистики повинен ще працювати, адже хоч і майже стемніло, за часом ще триває робочий день. А ви йдіть до нотаріусів, наказав мій неприємний бос. 1 якби треба було, то я б і декольте графині перевірив, раптом додав він, очевидно, згадавши мою уїдливу репліку.

- Ну, так, чомусь почала закипатия. Тим більше, що графиня була зовсім не проти. З тих пір, як її чоловік зліг із незрозумілим недугом, їй, думаю, не дуже вистачає чоловічих пестощів... Ви б і втішили бідну жіночку, і заразом і роботу виконали на вищому рівні....

- Я все виконую на вищому рівні, відповів цей самозакоханий тип і махнув рукою, прикликаючи карету, яка якраз з'явилася із-за рогу вулиці. І жінок втішаю, і справи розслідую... Не ревнуйте, інспекторко Торренго, на роботі я ніколи не змішую особисте й професійне! До зустрічі у Відділку!

Він застрибнув у карету, і екіпаж рушив, залишивши мене в страшенному обуренні й злості. Я ревную? Та пішов він до дракона у пащеку! Теж мені, герой-коханець! Фу! Ненавиджу таких чоловіків, котрі вважають, що якщо вродливі й розумні, то всі жінки повинні падати навколо них стосами! Може, і є такі дурненькі, але я точно не серед їхнього натовпу!

Роздратована й розгнівана до глибини душі, я почимчикувала в інший бік вулиці, в напрямку Департаменту нотаріальних справ. Адже, на відміну від мого ненависного нового боса, в мене не було аж так багато грошей, щоб роз'їжджати транспортними каретами, проїзд на яких був досить дорогим.

Оренда маленької квартирки недалеко від нашого Відділку забирала пів заробітної плати. Адже це був майже центр. Проте я була задоволена і хазяйкою квартири, і тим, що нині не ходила пішки аж майже з околиць столиці, як це було на перших порах мого перебування в місті. А ще витрати на їжу, воду, магічні артефакти і книги! Плюс потрібен був періодично сякий-такий одяг, жіночі дрібнички... Так! Це вам не армія косметики на столі у графині Грум, де одна баночка з кремом коштувала, напевно, як кілька моїх зарплат...

Графиня була раніше танцівницею в якомусь закритому клубі, куди полюбляв заходити граф Грум. Там вона його й окрутила. Він був уже немолодий мужчина, це м'яко кажучи... За сімдесят точно. Вони одружилися, столиця трохи погуділа й попліткувала про такий мезальянс, але потім всі відволікалися на нові інтриги та плітки, котрі в столиці з'являлися щодня, а Жозі Шпилька чудово адаптувалася до світського життя. Спочатку навіть виїжджала з чоловіком на королівські бали і світські прийоми, як то кажуть, позичивши в ягнички очі. Робила вигляд, що не чує пліток та насмішок. А коли всі до неї звикли то сама почала організовувати бали...

І нічого. Через три роки запровадила один із наймодніших фривольно-куртуазних салонів столиці. Кажуть, інколи навіть Його Високість принц Рінуат його відвідує...

А от чоловік графині останнім часом хворіє. Давно його не видно на прийомах та балах. І в салоні графині Грум не з'являється зовсім.

Я всі ці відомості знала, бо така моя робота. Ми у Відділку повинні орієнтуватися хоча б в основних новинах світського життя столиці. Саме тому ця вискочка Жозі мене дратувала.
Не скажу, що я їй заздрила чи засуджувала. Зовсім ні! Кожен дереться і сунеться до свого щастя по-своєму. Графиня мала шикарне тіло і використала його, щоб досягнути своїх цілей: вийти успішно заміж за багатого і титулованого чоловіка.

Таких мрійниць чимало, а от реально досягають мети одиниці. Графиня була однією з них, тому я не вважала, що вона аж така дурепа, як інколи приховано жартували мої колеги. Навпаки, очевидно, що вона мала гострий і чіпкий розум і твердий характер... Сама ж прикидалася дурепою й ніжною німфою...

Цікаво й справді, коли вона застрахувала той свій кулон?


3. Саркофаг Дракона

3. Саркофаг Дракона

Я повернула вулицею Кедрів до Распіньї-віа й уже могла бачити яскраві вогні, що колами розташувалися на великій півсфері, яка стояла в центрі столиці. Це був давно запечатаний Саркофаг Дракона, що став древньою пам'яткою міста. Сюди їздили туристи зі всього королівства, щоб помилуватися міцним напівпрозорим оніксовим куполом, під яким із давніх-давен спав майже вічним сном останній дракон нашого світу.

Тисячу років тому лицарі та маги королівства змогли упіймати його і занурити у глибокий непробудний сон. Дракон не міг отямитися й ожити знову, адже було створено величезну кількість заклинань, які тримали його у цій пастці. А секрети зняття цих магічних заклинань давно було втрачено.

І це, напевно, дуже добре. Адже й досі знаходилися люди, котрі хотіли повернути дракона до життя. Періодично з'являлися божевільні маги, які намагалися розгадати таємниці древніх магічних формул, рилися в стародавніх книгах та хроніках, організовували спеціальні ордени, гуртували навколо себе однодумців і прагнули повернути жорстокого дракона на трон нашого королівства.

У країні нині правила династія Лімбаріо, предки яких у свій час позбавили наше королівство Естантію від тиранії дракона....

Купол був вражаюче величезний. І я на мить уявила, що дракон ожив і зміг вибратися з-під багатотонного і багатошарового купольного покриття. Це ж який він, той звір, повинен бути величезний! Напевно, розправивши крила, зумів би накрити увесь центр міста. Та він завиграшки розтопче масивними ногами королівський палац! А якщо дихне своїм морозним холодним вогнем, то покрие снігом та кригою частину столиці, напевно, аж до околиць! І є ж такі дурні, які хочуть повернути до життя цього кошмарного монстра!

У мене аж мороз пішов по шкірі, коли уявляла цю картину. Бр-р-р! І так я не люблю холод і зиму, а тут ще й такі картинки підкидає уява.

А незабаром же наступить період кипіння крові драконів! Коли хуртовини й завірюхи починають гуляти по королівству, коли снігу насипає по коліна, що з ним інколи навіть у столиці не можуть впоратися маги-погодники. Годі вже говорити про провінцію! Тоді лише транспортні маги очищають шляхи, які сполучають основні міста королівства і підтримують ті дороги у більш-менш нормальному вигляді. Ні-ні! Про те, щоб ними проїхала карета і мова не йде! Спеціальні магічні сани виділяються лише для поштових і ще деяких спеціальних служб. Майже два місяці триває час, коли драконова зима панує на землі. А всередині саркофагу спить дракон, в жилах якого починає закипати, прискорено нуртуючи, його гаряча, але водночас і холодна кров...

Але це також і ризиковий час, коли наші Відділки порядку працюють і стежать за магічними змінами та особливими злочинами найпильніше. Бо саме в цей період прихильники відновлення влади дракона починають активно шукати особливий артефакт, про який, як не дивно, знали всі мешканці королівства. Адже крім втрачених заклинань для оживлення звіра потрібен був ще один компонент кров дракона. Тобто, рубін.

Це дорогоцінне каміння вважалося схожим на справжню кров дракона, заморожену чи застиглу у вигляді каменя. І існувала легенда, що саме серед усіх існуючих рубінів нашого світу є один, який є ключем до розгадки древніх заклинань, які лежать на Драковому Саркофазі. Ключем для воскресіння дракона. Саме тому в поліції особливу увагу приділяли усім злочинам, так чи інакше пов'язаним із рубінами.

Звичайно, ніхто не вірив у цю легенду, бо минуло з часу поховання дракона так багато сотень років, що цей камінь знайти було нереально. Навіть якщо припустити, що він десь все-таки існував, то був просто камінцем у якійсь прикрасі, якому ніхто б і не подумав надати особливих властивостей...

Ага. "Наприклад, міг бути і в кулоні графині Грум, розсміялась я всередині себе. - 1 хтось украв його, щоб спробувати знову відкрити Саркофаг".

Це було так абсурдно: якусь (хай і дорогу) жіночу рубінову прикрасу порівнювати з магічним потужним каменем-артефактом, що я скептично скривила губи і відкинула цю думку.
Звичайно, у цій справі першою у мене виникла версія про те, що графиня спеціальної таємно або продала, або заклала той камінь, тобто кулон, або, ще правдоподібніше, десь заховала, а сама оголосила про крадіжку. І тепер хоче ще й отримати гроші зі страховки. Це було дуже логічно і правдоподібно. Отож, перевірити документи жінки слід було обов'язково.

Я ще раз глянула на високий, і, чесно кажучи, для непідготовленої людини, навіть моторошний драконів купол, і поспішила вулицею швидше. Якраз почав падати густий мокрий сніг, засліплюючи очі й сиплючись за комір мого благенького пальта. На тротуарі й так утворилося чимало калюж, а тут іще додається снігу...

Мої ноги остаточно промоколи. Тому я хотіла швидше завершити свою справу і заскочити додому перевзутися в чоботи. А потім ще забігти до Відділку, як наказував новий бос.

Зла, як голодна собака на прив'язі, знову із зіпсованим настроєм після згадки про свого нового начальника-вискочку, із мокрими черевиками і, відповідно, ногами, засипана мокрим снігом з ніг до голови, я, нарешті, дочимчикувала до Департаменту нотаріальних справ. І він виявився зачинений...


4. Дивна пожежа

4. Дивна пожежа

Здивована такою несподіванкою (адже ще тривав робочий час, а працівників не було на роботі), я посмикала двері, позазирала у вікна, потупцявши у снігу по кісточки, і, знизавши плечима, вирішила все-таки не йти геть, а обійти будівлю по периметру. Повертатися до Відділку з невиконаним завданням не хотілося. Невідомо, як відреагує новий бос. Може, почне насміхатися. Він наче й не схожий на людину, що принижуватиме підлеглих, але я його добре не знаю. Он, почав же патякати дурниці про те, що я його ревную! Самовпевнений точно! А від самовпервненості до зверхності один крок.

На задньому дворі Департаменту знаходився чорний вхід, про який я здогадувалися, адже це було логічно. Підвозять же якось вугілля чи дрова для опалювання приміщень у будівлю. І вивантажують та заносять, звичайно ж, не через парадні двері. Отут якраз дверцята були не зачинені, і я спокійно увійшла до невеличкого довгого і широкого коридорчику, який закінчувався сходами, що вели доверху.

Як тільки моя нога ступила за поріг, у ніс вдарив неприємний запах диму. Добре відчутний, неначе щось тут недавно горіло, чи горить. Бо чим далі я просувалася коридором, тим сильнішим ставав запах. Пришвидшивши кроки, я пробіглася сходами догори і опинилася в широкому коридорі з аркоподібною стелею. Праворуч тягнулися вузькі вікна, зараз майже всі відчинені навстіж, а ліворуч знаходилися кілька дверей, одні з них теж були відчинені і звідти чулися схвильовані голоси..

- Горе мені, горе! невисокий літній чоловік з бакенбардами і лисиною на голові, що поблискувала у тьмяному світлі магічних свічок ходив між високими стелажами і розпачливо бідкався, голосно скаржачись високому парубку з ганчіркою в руках.

- Бурро, слід перевірити всі сфери, може, якась не дуже пошкодилася? А папери! Частину з них вже не відновити! Добре, що до секції зі сферами вогонь майже не дійшов! Ви викликали стражів порядку?

- Ні, нотаре Дросе, заклопотано перекладав на підлозі врятовані, певно, від вогню теки, папери і якісь предмети хлопець. Начальник, пан Журбіус, заборонив, сказав, що це наша внутрішня справа. Ще й, каже, вогонь виник через нашу недбалість. Отримаємо величезний штраф, якщо звернемося у Відділок порядку, а воно нам треба? повторив хлопець, очевидно, слова начальника й інтенсивно почав шурувати ганчіркою по підлозі, витираючи попіл і сажу та ще більше розмазуючи бруд. Наказано до ранку все прибрати.

- Це не ми винні, хто б що не казав! обурився літній нотар. Я точно знаю, що всі лампадки було магічно захищені! Нещодавно ж перевіряв! Напевно, якісь огріхи в магічних заклинаннях! Але кому і що зараз доведеш?

Добрий вечір, переступила я поріг, змусивши здригнутися від несподіванки нотара і завмерти на підлозі з ганчіркою в руках парубка. Інспекторка Торренза Гудвін. Відділок порядку королівства Овішток, офіційно представилась я, сяйнувши перед ошелешеними службовцями магічним колом стража порядку. Що у вас сталося?

- Е-е-е, а ми не викликали стражів порядку, пробурмотів перестрашено хлопець і піднявся з підлоги. Був трохи кумедним з брудною ганчіркою в руках, коротким волоссям, яке стирчало у всі боки смішним їжачком, і пенсне, що сповало на кінчик носа. У нас...

Я просто проходила пова, заспокоїла чоловіків, в очах яких помітила хвилювання. Напевно, дуже боялися свого начальника. І помітила, що вікна відчинені навстіж. А на вулиці ж не літо! Це здалося мені підозрілим. Та в запах... Може, потрібна допомога?

- Та ні, знітився хлопець. Ми... е-е-е. самі...

- Це не офіційний візит, підморгнула я чоловікам. Проста ввічливість. А в стражів порядку теж зарплати невеликі, таким чином я дала зрозуміти, що можу допомогти розібратися у їхній ситуації за невелику плату. Мій гачок заковтнув пан Дрос.
Ох, якби ж ми знали, що сталося! Не викликали стражів, бо самі впоралися з вогнем. Але от звідки він виник, незрозуміло.

За дві монети-окрайки можу глянути.

Так, я зараз грала роль недоброчесної поліцейської, яка вирішила заробити на стороні. Але що з того? Якщо це допоможе розслідуванню то навіть краще!

- Пані Торрензо, я нотар Дрос, а це наш підмайстер, архіваріус сьомого рангу Бурро Бета, представився літній пан, назвавши їхні імена, які я вже чула. - Та я навіть три монети заплатив би, якби мені хтось сказав, що тут сталося! Розумієте, викликати стражів це морока на довгий час, купа паперів, документів і невідомий результат. А Департамент нотаріальних справ тоді можуть закрити на час розслідування. У Відділках порядку стражі такі повільні! І ми втратимо купу клієнтів. Не прийміть на свій рахунок мої слова, отямився пан Дрос, згадавши, що говорить з представницею того самого Відділку порядку. Просто...

Пане Дросе, по-діловому пройшлась я приміщенням. Оформимо мій візит як офіційний після мого огляду. Я напишу результати своїх спостережень. І тоді у вас не буде втрати часу. Згодні?

- Чудово! зрадів чоловік. Ось тут горіло кілька стелажів! він пішов у куток кімнати, я за ним.

Позаду зацікавлено затупцяв підмайстер Бурро, пошморгуючи носом. У кімнаті при відчинених вікнах було досить холодно. Боюсь, назавтра хтось може і захворіти.

Я ретельно перевірив приміщення вчора увечері. Освітлення, вказав нотар на стелю, де й досі блимав магічний світильник, як не дивно, не пошкоджений, магічні охоронні печатки, чоловік тицьнув в одну з таких печаток, які знаходилися на кожному зі стелажів і відповідали за охорону документів від грабіжників, і навіть протипожежні секретки не пошкоджені! - пан Дрос підійшов до стіни й вказав на невеликі квадратики: це були вмонтовані в стіну протипожежні сигнали, які сповіщали про загорання.
Як ви тоді зрозуміли, що в кімнаті пожежа? спитала я, розглядаючи найбільш закіптявлений стелаж, на якому лежали сфери, зараз засипані попелом. Деякі з них тріснули і розпалися на частини. А це значило, що інформація, зафіксована там магічно, навіки втрачена.

Дим! озвався за нашими спинами молодий архіваріус Бурро. Я проходив по коридору повз і відчув запах диму! І дуже вчасно! Бо загорання тільки почалося. Я трохи володію магією. Одразу ж загасив полум'я, але все одно воно пошкодило чимало документів.

- Які саме документи тут знаходилися? спитала я, вказуючи на стелаж.

Заповіти, документи на отримання спадщини, а також сфери останньої волі, що мають юридичну силу, пояснив нотар Дрос. Я якраз ними й займаюся. Бо пан Бурро більше фіксує документацію щодо страхування громадян, майна, нерухомості та земель.

О, це мені якраз і потрібно було! Я ретельно все оглянула, і винесла свій вердикт:

Я видам вам документ про те, що загорання було спричинене несправністю окремих освітлювальних приладів. Але мене цікавить не оплата, а зустрічна послуга, якщо можливо, я запитально поглянула на пана Дроса. Певна інформація про деяку людину. Це, гм, приватна справа...

- Думаю, ми зможемо домовитися, посміхнувся нотар Дрос.

Через деякий час я хлюпала по калюжах хоч і змерала, але задоволена. У спеціальній планшетці при боці в мене знаходилась інформація про те, що графиня Грум застрахувала свій рубіновий кулон місяць тому, чомусь навіть трохи доплативши за прискорене оформлення документів. І цей страхувальний документ мені підмайстер Бурро навіть показав. Все так і було.

Я, зізнаюся, боялася, що страховка якраз і згоріла в тому дивному вогні. І в тому, що це був підпал, я не сумнівалася, але вирішила поки що не акцентувати на цьому увагу. Ось коли отримаю дозвіл на офіційний огляд чи обшук в Департаменті нотаріальної служби, тоді й по-іншому все оформлю. Але це, як правильно зауважив пан Дрос, дуже довгий процес. Тому моя імпровізація на місці спрацювала бездоганно і дала чудові результати.

Цікаво, що цікавого відкопав мій бос у ювелірній майстерні Фурга?


5. Затиснутий у кутку

5. Затиснутий у кутку

Я все-таки не полінувалася, забігла додому й перевзула чоботи. Але мій організм вже вирішив, що пора йому трохи похворіти, бо відчувала першіння в горлі, інколи неприємний зуд в носі, й періодично чхала. Ну, от, за що любити таку погоду, скажіть мені?

Мокро, брудно, холодно, дрібна мряка, яка не схожа ні на сніг, ні на дощ, а щось середнє, яке неприємно ляпає на обличчя. Трохи подумавши, я одягнула й крислатий капелюх, який вирішила вважати сьогодні парасолькою. Що в ньому було добре, то це те, що фетр, із якого було виготовлено капелюшок, злегка обробили магічно і він зігрівав голову та вуха. А це для бідної й нещасної інспекторки на грані захворювання було приємною знахідкою. Звичайно, не вбереже від нежитю, але створить ілюзію сухості та тепла.

У Відділку я була через години дві. Звичайно, ніхто навіть не сумнівався, що всі нормальні люди давно порозбігалися по своїх домівках, одна інспекторка Торренза пре, як дурепа, на своє робоче місце, бо їй наказав новий бос.

Наша будівля тулилася між двома високими п'ятиповерховими будинками, і на останньому, другому поверсі Відділку світилося одне-єдине вікно кабінету нового боса. Мого кабінету, між іншим. Тобто, він повинен був бути моїм, якби не прийшов цей вискочка!

Я увійшла до Відділку. У вузькому коридорчику мені в обличчя, як завжди, шугнув примарний птах Скроллі. Я навіть не відреагувала на нього, тільки примружилась, відмахуючись, як від набридливої мухи.

- Скроллі, не зараз, буркнула незадоволено. Хто є у Відділку? Чи працює ще статистика?

Ну, я так не граюся! ображеною плямою Скроллі всівся на вішак біля гардеробної кімнати, де ми лишали верхній одяг. Мене вже ніхто не боїться! Горе мені, бідненькому! Я згину в пекельних муках, не виконавши свого призначення, і нікому не буде діла до старого і прибитого гіркими проблемами й думами сірого нещасного птаха!

- Скроллі, я сказала, не сьогодні!- процідила я.

Цей дух колись принесли в скриньці, яка була речовим доказом до давнього, всіма давно вже забутого злочину. Примарного птаха у свій час не розвіяли, а потім звикли до нього. І навіть пристосували до роботи. Скроллі чудово запам'ятовував обличчя співробітників та відвідувачів, навіть тих, які перебували у стінах нашого Відділку багато років тому. І його тепер використовували, як ідентифікатор, пропускний пункт на роботу. Цей дрібний капосник, до речі, часто ябедничав шефові на співробітників, які запізнювалися на роботу. Але, в принципі, був безневинний, хоч і трохи вредний. Любив побазікати й пожалітися на своє нещасне життя...

Птах стрепенувся ображено й пробурмотів:

- Ну от, одна свариться зла, як стерв'ятниця, інша красунчиків у кутку затискає... Не Відділок, а скриня емоційних вибухів! Піду погуляю, може, заспокоїтеся трохи! Завтра побачимося, Торрі, коли трохи подобрішаєш! - і зник.

Гм. Це хто кого тут у кутку затискає?

Я пройшла коридором, а потім сходами на другий поверх, освітлюючи собі шлях маленьким ліхтариком, завжди такий маю в планшетці.

- Ох, я так скучила, голос жінки був сповнений пристрасті, Навіщо все це, Рабі?! Хочеш довести батькові, що чогось вартий? Усі й так розуміють, що...

"Рабі?" - мої кроки самі сповільнилися, бо звук пристрасного жіночого голосу линув із відчинених дверей на другому поверсі, з кабінету Рабіндраната Дуоло.

- Данелізо, зупинись, я на роботі! Крім того, ми вже про це говорили. Я отримав цю посаду і маю намір працювати. Ні ти, ні клан мене не переконаєте в іншому! Дарма ти прийшла.., - прозвучав голос мого нового боса.

- Рабі, ти такий милий, коли сердишся! Це ще більше мене збуджує! пропищало з кабінету.
Щось упало на підлогу, забрязкавши.

Я якраз підійшла до кабінету й непомітно зазирнула.

Прима-офіцера Рабіндраната Дуоло і справді, як і говорив, Скроллі, затиснула в кутку кабінету якась жінка, пристрасно притиснувшись до нього своїм тілом і цілуючи в губи. Чоловік, хоч і не обіймав її, бо руки були зайняті паперами, котрі тримав у двох руках, але й не сильно опирався... Жінка все гарячіше втискалася в Рабіндраната своїм досить об'ємним декольте, а той, звичайно, як, напевно, кожен чоловік на його місці, не зміг витримати такої спокуси... Папери з його рук посипалися на долівку, і він обійняв незнайомку і почав відповідати на поцілунки...

І тут я голосно и оглушливо чхнула!