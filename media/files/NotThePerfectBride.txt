Розділ 1

Що означає "заборгованість по кредиту"? Я усе вчасно сплачувала! кричу так, що мало голос не зриваю. Зараз мені байдуже, що навколо багато людей і всі на мене витріщаються. Ніхто не попереджав мене, що суми не надходили до банку!

Давайте я ще раз усе перевірю, працівник банку нервово розв'язує краватку і, мабуть, подумки молиться, щоб я під землю провалилась.

А що мені робити? Як реагувати на те, що відбувається?

Сьогодні зранку мені зателефонували з банку і сказали, що заборгованість по кредиту дуже велика, ще й відсотки наросли. Але я впевнена, що все було сплачено вчасно! Цим займався Єгор, а він не міг... так мене підставити...

Пробачте, але все правильно. П'ять місяців немає жодних оплат по кредиту. Саме тому сума така велика, чоловік співчутливо на мене витріщається, а я власним вухам повірити не можу. І що тепер? Де мені взяти такі гроші? Продавати кав'ярню?

Можна мені один дзвінок зробити? Я швидко, дістаю з сумки телефон і набираю номер Єгора. Руки тремтять, але я все ще вірю у те, що зараз він розсміється у слухавку і скаже, що справно все оплачував.

Перший гудок, другий, третій...

Єгор не відповідає, і розуміння того, що він мене таки підставив, накриває зверху, наче снігова лавина.

Скільки у мене часу, щоб погасити кредит? питаю у чоловіка навпроти.

Три дні. Не більше, відповідає. доведеться конфіскувати ваше майно. Якщо ви не внесете повну суму, нам

Я зрозуміла. Дякую, стримано відповідаю і нестійкою ходою залишаю будівлю банку.

Бачу попереду лавку і сідаю на неї. Це просто божевілля якесь! Мій світ розвалюється, і я нічого не можу змінити...

Розумію, що зараз просто розревусь, і встаю з лавки. Плакати точно не час. Треба щось робити. Якщо кав'ярню конфіскують, я залишусь на вулиці без засобів для існування.

Повертаюсь на роботу, тому що саме там моє місце сили. Я впевнена, що вихід є. Треба тільки зібратися і подумати. А допоможе мені у цьому моя подруга!

Пишу повідомлення Юлі, щоб приїхала до мене. Дуже сподіваюсь, що зараз вона в місті й ми таки зустрінемось.

Як у нас справи? свіжу випічку на вітрину. питаю у дівчинки Олі, яка стоїть за прилавком і викладає

У кав'ярні яблуку ніде впасти. Тут практично завжди так. Мою каву люблять усі й зранку тут зазвичай черга. Навіть думати не хочу, що кав'ярню доведеться продати. Глибоко вдихаю, щоб ніхто не помітив моїх сліз.

Усе чудово! - широко усміхається Оля. Працюємо!

Зроби мені дві фірмові кави та в кабінет принеси, кажу і прямую в коридор.

Звісно, невеличка комірчина, в якій я облаштувала своє робоче місце, мало нагадує кабінет, але мені тут подобається. Сідаю за стіл і закриваю обличчя руками.

Мені страшно і це факт. Єгор мій хлопець, і я досі сподіваюсь, що все це якась помилка. Ми планували одружитися через кілька місяців. Він навіть обручку мені купив... тільки не подарував. Чекає на мій день народження. І що тепер? Як бути тепер?

Твоя кава! Оля заходить у кімнату і ставить на стіл дві чашки. Помічаю у неї за спиною Юлю, і трохи спокійніше стає. Подруга усміхається і, коли Оля йде, заходить всередину і зачиняє двері.

Мені не подобається твій вираз обличчя, серйозно заявляє. Усе настільки погано?

Жахливо просто, кажу. У мене заборгованість по кредиту. Наросли відсотки, тому сума просто космічна. Якщо я не погашу його протягом трьох днів, доведеться віддати кав'ярню.

Чекай-чекай! зупиняє мене Юля. Звідки взялась заборгованість? Ти ж сплачувала справно всі суми. Від місяця до місяця.

Єгор сплачував. Не я... шепочу.

Отже, Єгор... - цідить Юля. Я так і знала, що цей мудак тебе підставить рано чи пізно! А ти йому ще й таку важливу справу довірила. І де ж він? Як усе пояснив?

Слухавку не піднімає, схлипую. Юль, що мені робити?

Так! Тільки без сліз! вигукує подруга. Ми щось вигадаємо! Сума велика?

Так, кажу. Якби Єгор платив так, як треба, цього місяця я б закрила кредит, розумієш?

Єгор - мудак, випалює подруга. Нехай тільки заявиться сюди! Я сама йому голову відірву! Так, Міло, я дещо вигадала! Чекай тут! Повернусь через кілька хвилин!

Не встигаю нічого запитати, а Юля вже кудись зникає. Її ентузіазм передається і мені. Я на все готова, лиш би дістати потрібну суму. У межах розумного, звісно.

Юлі немає хвилин п'ять. За цей час встигаю знову себе накрутити. Мабуть, вона так довго, тому що все погано. Завтра доведеться виставити кав'ярню на продаж.

Я повернулась! Юля вривається у мій кабінет шалено щасливою. Хіба це не привід сподіватися, що це не кінець? У мене хороші новини! Є можливість заробити багато грошенят. Тільки... не знаю, чи ти погодишся на таке...

- На яке? - питаю схвильовано. Треба когось вбити?

Сплюнь! фиркає Юля. Треба.... Не знаю, як правильно сказати. Треба стати поганою дівчинкою на один вечір.

Навіщо? - дивуюсь. Я не розумію.

Зараз спробую пояснити, Юля сідає в крісло і робить ковток холодної кави.

Тільки вислухай мене до кінця і не перебивай! Обіцяєш?

Та кажи вже! Я ж не витримаю цього очікування! випалюю, а Юля хмикає весело.

Отже, так! Мій гарний друг буквально вчора розповідав, що його знайомому потрібна допомога. Він шукає дівчину на один вечір, Юля розповідає, а я починаю розуміти, чому вона просила її не перебивати. Мені вже кортить зупинити все це. Не в тому плані, що ти думаєш. Той чоловік дуже багатий. У його родини бізнес по всьому світу. І так склалося, що сім'я хоче побачити весілля єдиного сина. А сам син одружуватись не хоче.

- Я однаково нічого не розумію, зітхаю. Навіщо йому дівчина?

Ну... Він хоче, щоб дівчина показала себе не з найкращого боку. Типу, приголомшила рідню чоловіка, і ті категорично заперечили весілля з нею. В результаті дівчина отримує хорошу суму грошей, а чоловік свободу.

Невже дорослі люди займаються такою дурнею? крутиться. питаю те, що на язику

У багатих свої дивацтва, знизує плечима Юля. А нам-то що, Мілочко? Гроші-то з неба не впадуть! Один вечір відмучишся, але кав'ярню свою врятуєш!

Я не знаю, і це щира правда. Я ненавиджу різні авантюри. Люблю стабільність і спокій. Та з іншого боку, Юля має рацію. Зіграти чиюсь наречену простіше, ніж шукати гроші деінде.

- Я скажу, що ти згодна! заявляє Юля і швидко пише комусь повідомлення.

Гей! Я ще не погодилася! кричу.

Пізно! - підморгує мені подруга. Я ж знаю, що ти будеш цю тему місяць мусолити. Зважувати всі "за" та "проти". У нас немає часу, люба. Ти ж сама це розумієш!

Розумію, шепочу.

Звук вхідного повідомлення лякає мене не на жарт. Юля швидко пробігається очима по тексту та усміхається ще ширше.

Зустріч із нареченим, подруга робить жест пальцями, наче ставить лапки, сьогодні о сьомій. Ресторан "Олівія".

- Дорогий заклад.. - шепочу.

- Ну так і наречений наш непростий смертний, хмикає Юля. Я впевнена, що все добре буде. Ти тільки не забувай, для чого все це, і сили миттєво додадуться.

Подруга має рацію. Я це розумію. Шкода тільки, що впевненості зовсім немає. Мені ця ідея заробити грошей не подобається. Але якщо є шанс врятувати заклад. я все зроблю для цього. Обіцяю собі і Юлі!

Коли подруга йде, я вирішую також піти додому. Треба підготуватись до зустрічі та одяг правильний підібрати. Все-таки цей ресторан дуже дорогий, і якщо одягнусь надто просто, мене й на поріг не пустять.

Залишаю кав'ярню і обходжу її з правого боку. Позаду вхід у під'їзд. Вийшовши на другий поверх, відмикаю двері своєї квартири. Так, я живу просто над кав'ярнею. Це місце і є моїм домом. Якщо буду продавати свій бізнес, то і квартиру доведеться заодно сплавляти. Де ж я жити тоді буду? Стану безхатьком? І все завдяки Єгору! Щоб його чорти вхопили!

Перше, що роблю, опинившись у своїй невеликій однокімнатній квартирі залізаю мало не з головою в шафу. Та вже через п'ять хвилин приходить розуміння, що нічого дорогого і гарного там немає. Та з іншого боку, тому чоловікові потрібна дівчина, яка його рідним точно не сподобається. Виходить, мені не варто хвилюватись з цього приводу.

Чим гірше я одягнусь тим краще!

Обираю джинсову сукню і білий топ. На щастя, фігура у мене те що треба й інколи я люблю одягатись трохи відвертіше. Зазвичай, робила це для Єгора, а зараз одягаюсь у ці речі для якогось дивного типа.

Роблю яскравий макіяж, а волосся залишаю розпущеним. Воно у мене довге і густе. Високі підбори завершують образ, а коли дивлюсь на себе у дзеркало, розумію, що мій "наречений" буде задоволений. Мабуть, саме таку "погану" дівчинку він і шукає.

Перед тим, як залишити квартиру, ще й уста підфарбовують червоною помадою і ловлю себе на думці, що мені починає подобатися ця авантюра.

А що? Юля має рацію! Діло-то простіше простого!

Відчиняю двері і збираюсь ступити на сходову клітку, але завмираю, як вкопана, коли бачу спочатку величезний букет квітів, а тоді пику Єгора.

Так-так, саме пику, тому що інакше сказати не можу! Невже він реально думає, що квіти врятують ситуацію? Хіба що я засуну їх йому в зад. Кредит від цього меншим не стане, але я отримаю задоволення від його мук і зможу позловтішатись.


Розділ 2

Навіщо ти прийшов? питаю холодно. Замикаю двері на ключ, тому що не збираюсь пускати Єгора всередину.

Ми разом практично два роки. Єгор як ніхто знає, що кав'ярня це моє життя. Він підтримував мене і допомагав, коли я тільки відкривала її, а тепер забрав у мене мрію. Жорстоко і підступно.

Як навіщо? Я скучив, маленька, хлопець тягнеться, щоб мене поцілувати, але я роблю крок трохи далі від нього. Єгор роздратовано куйовдить своє світле волосся, яке завжди стирчить в різні боки, і примружує блакитні очі. Та що відбувається? І чого ти так одягнена?

Ну нарешті Єгор починає щось розуміти! Він злиться, але не має на це жодного права.

Я сьогодні в банку була. Не здогадуєшся, чому? питаю стримано і бачу, як змінюється обличчя хлопця. Все він розуміє і, мабуть, намагається швидесенько вигадати чергову дурню.

Уявлення не маю, знизує плечима. Якісь проблеми по кредиту?

Ну як тобі сказати, ціджу. Ти кілька місяців не вносив кошти, щоб погасити кредит! Я довіряла тобі, а ти так мене підставив!

- Та що ти верзеш?! кричить Єгор і кидає квіти на підлогу, просто до моїх ніг. - У банку щось наплутали, а ти мене звинувачуєш! Ти за кого мене маєш, га?

Нічого в банку не наплутали, емоції вщухають, і я розумію, що немає нам про що говорити. Єгор мерзотник, і цим усе сказано. А я довіряла йому і кохала. Як шкода, що очевидних речей не бачила. Ти нічого не оплачував! Де мої гроші? Що ти зробив з такою великою сумою?

Програв я їх! випалює, а у мене серце на мить зупиняється. розбагатіти! Кілька разів робив великі ставки, але нічого не вийшло. Я хотів

Але ж це не твої гроші! Як ти міг так зі мною вчинити? Тепер доведеться кав'ярню продати!

- І що? Продавай! Ти й так у кредитах через неї! кричить, а я просто не витримую цього. Даю йому такого ляпаса, що у самої рука починає боліти.

Єгор завмирає, ніби вкопаний. Він точно не очікував, що я піду на таке. Ну що ж, тепер ми квити.

Я дуже сподіваюсь, що ти заберешся звідси й більше ніколи не з'явишся у моєму житті! - ціджу розлючено. Хоча б заради того, що між нами було.

Хочу оминути його і піти вниз, але несподівано Єгор хапає мене за руку.

Куди ти зібралася у такому вигляді? невдоволено питає.

А тобі-то що? Кредит оплачувати буду я, а не ти! руку забираю і швидко біжу сходами вниз.

Всередині все перевертається після цієї зустрічі. Треба заспокоїтись, адже попереду важлива розмова. Розраховувати на Єгора не варто, і довіряти йому також. Зараз я ще більше переконуюсь у тому, що треба хапатись за цю можливість заробити грошей.

Ну зіграю я наречену якогось мажора, і що з того? Доведу до сказу всю його родину та отримаю чималу суму. Ідеальний варіант! Так і зроблю!

Не буду більше сумніватися. У мене немає іншого виходу. Якщо хочу врятувати кав'ярню підпишусь під цю дивну справу.

Таксі вже чекає на мене біля під'їзду, тому швиденько застрибую всередину і називаю адресу ресторану. Помічаю зацікавлені погляди таксиста через дзеркало заднього виду і розумію, що з кількістю косметики я вгадала. Ефект є!

Біля ресторану кілька шалено дорогих автомобілів. Коли наближаюсь до входу, починаю сумніватись, чи пустять мене всередину. Охоронець на вході не приховує свого здивування, коли бачить мене, й одразу ж перекриває дорогу.

- Дівчино, ви, мабуть, закладом помилилися! заявляє.

- Та ні, я за адресою прийшла, кажу. Мене звати Мілана Дунаєва. Запитайте в офіціантів. Вони мають знати про мій прихід.

Бачу, що охоронець зовсім мені не вірить, але з офіціанткою таки зв'язується через телефон. Коли називає моє ім'я, ми обоє чекаємо деякий час, поки на іншому кінці дадуть добро на те, щоб я зайшла.

За мною йдіть, невдоволено заявляє охоронець, коли йому таки відповідають, що я маю право зайти.

Хмикаю і, стукаючи підборами по плитці, прямую за ним довгим коридором. Ми не заходимо в основний зал, де вечеряють люди. Ну, звісно, мій "наречений" не хоче, щоб нас бачили разом.

Сюди проходьте, переступлю поріг. охоронець навіть двері мені відчиняє і чекає, поки

Коли роблю це, бачу лише один стіл по центру зали та чоловіка, який сидить за ним. Його обличчя мені не видно, тому що він спиною відвернувся. Офіціант йде, а я тільки рота відкриваю, щоб привітатись, та мій "наречений" робить це першим.

Ненавиджу непунктуальність, цідить і зі стуком ставить на стіл келих з вином.

- Це ти так у роль вжилася, чи по життю така повільна?

Ого! А він вміє розгнівати в першу секунду знайомства! І це при тому, що ми ще навіть познайомитися не встигли!

Тепер зрозуміло, чому цей мажор одружуватись не хоче! Тут все до банального просто. Самозакоханий егоїст! І з ним мені доведеться грати у кохання....

Мені дуже цікаво побачити, як же ж виглядає цей чоловік. Мені вже не подобається його зарозумілість, але, можливо, щось зміниться, коли я побачу його обличчя.

Повільно обходжу стіл і зупиняюсь навпроти нього. Взагалі-то, це я хотіла детальніше його розглянути, а вийшло чомусь навпаки. Колючий погляд сіро- зелених очей пройшовся моїм тілом з голови до ніг, і... нічого в ньому не змінилося. Так і не зрозумієш, сподобався йому мій прикид чи ні.

Зате у мене є що сказати щодо його вигляду. Гарний, зараза. Очі дуже рідкісного кольору, волосся русяве, модна борода і рівний ніс. Можна назвати його ідеальним, якби не паскудний характер.

Темно-синій костюм сидить на ньому як влитий. Верхні ґудзики розстібнуті, а на зап'ясті виблискує дорогий годинник. На частку секунди мені здається, що ми з ним як небо і земля. Та з іншого боку, це ж зовсім не погано.

- Усе для ролі, красунчику! не чекаючи запрошення, сідаю навпроти і для кращого ефекту закидую ногу на ногу. Погляд чоловіка одразу ж опускається вниз, але нічого в ньому не змінюється.

Непробивний, чи що?

- Давай одразу до справи перейдемо. У мене не так багато часу, заявляє й одразу ж продовжує. Мене звати Герман Волошин і мені потрібна наречена.

- Круто! хмикаю якось істерично. Просто вся ця ситуація і навіть ім'я цього чоловіка все якесь нелогічне. Що я маю робити?

- Завтра у мого дідуся день народження. Ми з тобою підемо туди разом. Ти зіграєш мою дівчину. Але зіграєш так, щоб у моєї родини відпало бажання одружувати мене.

- А чому у них виникло таке бажання? цікавлюсь. Чесно кажучи, мені здається, що з цим чоловіком щось не так. Він дивний. На мене не зважає, поводиться себе якось холодно... А що, коли дівчата йому не подобаються? Таке ж може бути!

- Мій дідусь вбив собі в голову, що скоро вирушить на той світ і правнуків не побачить. От я і хочу відбити у нього бажання одружувати мене. Ти покажеш себе з найгіршого боку, адже моя родина буде шокована від одного твого вигляду, Герман ще раз мене оглядає, а мені так неприємно стає.

Ну так, одягнула я коротку спідницю і нафарбувалась надто яскраво, але ж це не привід ставити на мені тавро розгульної особи. Якби не нагальна потреба у грошах, я б ніколи не погодилася на все це. А так у мене просто немає вибору і доведеться терпіти цього мажора напищеного.

- Я згодна, кажу, зціпивши зуби. Яку суму я отримаю за свою роботу?

Герман усміхається кутиками губ і підсовує до себе серветку. Дістає з кишені піджака ручку і пише на ній суму, яка вдвічі перевищує необхідну мені для погашення кредиту. Ковтаю слину і намагаюсь не показувати свого збентеження.

- Підходить тобі? питає, прискіпливо розглядаючи моє обличчя.

- Т..так, - киваю.

- Половину отримаєш завтра, а іншу після вечері. Звісно, якщо все мине добре. Для мене, Герман розриває серветку, наче й не було цієї суми на ній. Але ж я пам'ятаю, що була, і завтра я отримаю кошти, які покриють заборгованість.

- Скоро принесуть їжу. Можеш повечеряти. А мені вже час, Герман підводиться на ноги і збирається йти.

- Зажди! Ти ж навіть імені мого не запитав! випалюю сердито.

- І як тебе звати? питає більше для того, щоб я відчепилася, а не тому, що цікаво йому.

- Мілана, кажу.

- До завтра, Мілано, сухо заявляє і йде геть. У дверях зупиняється, щоб пропустити офіціантку з тацею, а коли вона заходить, просто йде, не озираючись.

А я йти не поспішаю. Я ж не ідіотка, щоб відмовлятися від смачної вечері, за яку вже заплатили. Поки їм, все думаю про цього чоловіка. Ну не виходить він з моєї голови..

Я справді не розумію, навіщо йому все це. Ну невже багатим людям зайнятись нічим? Платити величезні гроші пересічній людині лише для того, щоб розіграти цілий концерт.

Можливо, все стане більш-менш зрозуміло саме під час вечері. А може, і не стане.

Та моє яке діло? Головне гарно зіграти не ідеальну наречену цього Германа та отримати свої гроші. Кав'ярню не доведеться продавати і все закінчиться прекрасно. Ось про це варто думати. Стимул у мене просто величезний.

Зіграти погану дівчинку набагато простіше, ніж хорошу. Не можна подобатися всім. А от не подобатись доволі просто.


Розділ 3

Повернувшись додому, одразу набираю номер Юлі. Кортить розповісти їй про цього Германа, а ще, можливо, дізнатися щось про нього від неї. Все-таки це вона відправила мене до нього і має знати хоча б щось.

Волошини дуже багаті люди, Міло, розповідає Юля. Ще дід Германа заснував компанію, якою зараз керує його онук. У них філії по всій країні й навіть світу. Герман чудовий директор, але як людина не дуже.

- Це я вже помітила, хмикає. Зарозумілий та пихатий мажор.

Є таке, погоджується. У Германа дійсно важкий характер. Можливо, тому йому важко знайти собі дівчину. А от дідусь хоче онуків. І негайно.

Я однаково не розумію, навіщо ця вистава, кажу чесно. Ну хіба не можна просто сказати, що він ще не знайшов ідеальну дівчину для ідеального себе?

Так і сказати? сміється Юля. Думаєш, дід оцінить таку заяву онука?

Ну, якщо онук пішов у діда може й так. Все-таки цей Герман у когось та й вдався. А що, коли вони там усі такі? Це ж наче в кубло зі зміями потрапити!

Люба, не панікуй! підтримує мене Юля. Пам'ятай, скільки грошей ти отримаєш за цю вечерю. Скажи мені краще, що одягнути плануєш. Все-таки треба вбити їх наповал, і розпочати саме з вбрання.

- Не знаю. Не думала ще, замислююсь.

Тоді завтра до мене приїдеш. Підберемо щось, заявляє Юля. Коли прощаємось, я прямую в душ, а тоді спати.

Я досі не можу повірити, що цей страшний сон скоро закінчиться. Я обіцяю собі триматись якомога далі від Єгора. Розумію, що нічого хорошого поруч з ним мене не чекає.

Всі сили треба кинути на завтрашню комедію. Гроші дійсно величезні, тому роботу свою треба зробити якнайкраще. Єдине, що мене напружує це Герман. Занадто пихатий. з таким у кохання можна зіграти? Нам ніхто не повірить!

А може, для цієї комедії він і сам трохи зміниться? А що? Йому ж також треба, щоб рідні повірили.

Так і засинаю, думаючи про Германа Волошина. А от наступного ранку прокидаюсь сповнена сил та енергії. До обіду допомагаю дівчатам у кав'ярні, адже зранку у нас великий наплив. Усі хочуть спробувати фірмову каву, а краще за мене її ніхто не вміє готувати.

На початку першої мій телефон сповіщає про вхідне повідомлення. Коли відкриваю його, кілька разів перечитую.

"Рівно о шостій заберу тебе. Напиши адресу. Г.В."

Герман? Звідки у нього мій номер? Здається, для цього чоловіка немає нічого неможливого.

Пишу адресу кафе і надсилаю. Розумію, що часу не так і багато, тому збираюсь і їду до Юлі. Треба підготуватись до вечері. Одягнутись так, щоб навіть Герман дар мови втратив. А що? Він же цього хоче? Це я йому і влаштую.

- Як настрій? питає Юля, тільки-но переступаю поріг її квартири.

Бойовий! впевнено відповідаю. Ти вже думала над моїм образом?

Не просто думала, весело усміхається подруга. Я все підготувала! Ходімо, покажу!

Вже через п'ять хвилин я розглядаю себе в дзеркалі й не можу зрозуміти: нормально так, чи трохи перебір?

Короткі шкіряні шорти, чорний бюстгальтер і поверх нього гольф у сітку, повністю прозорий. Показати я маю що, але не впевнена, чи варто. Все-таки я не повію грати маю, а трохи розпусну дівчину.

Ще макіяж і зачіска. Буде бомба! заявляє Юля.

- Думаєш, норм? Все-таки дід у Волошина старший чоловік. Ще серце зупиниться, коли побачить потенційну невістку у такому прикиді, кажу розгублено.

- Дурниць не говори, фиркає Юля. Нам що треба? Щоб родина Германа була шокована! От вони й будуть. Давай зроблю тобі макіяж. Крутий образ треба завершити.

Розумію що треба, але... лячно якось. Це ж не я зовсім. І навіть не так образ мене лякає, як сам факт того, на що я йду заради певної суми грошей.

За п'ять шоста на телефон приходить повідомлення від Германа. Він чекає біля кав'ярні, тому взуваю туфлі на високих підборах і розчісую волосся. Юля сказала, що зачіску робити не потрібно. Волосся у мене довге та густе, тому його ми не чіпаємо. Макіяж, як на мене, занадто яскравий, але знову ж таки, як сказала Юля, так треба для кращого ефекту.

Залишаю квартиру і, стукаючи підборами по сходах, спускаюсь вниз. Кафе все ще працює, тому стає трішки спокійніше, коли бачу, що всередині багато гостей. Це доволі хороший стимул триматись і не відступати.

Біля самого входу стоїть блискучий чорний Mercedes. Уявлення не маю, скільки ця тачка коштує, і навіть не намагаюсь вгадати. Однозначно багато.

Герман такий собі джентльмен, якщо чесно. Він не те що двері для мене не відчиняє, навіть з машини не виходить. Доводиться самій все робити.

Відчиняю передні пасажирські двері та бачу свого "нареченого" за кермом. Не вітаючись, сідаю всередину і не встигаю навіть двері нормально зачинити, як авто зривається з місця.

Зціплюю зуби, тому що сказати є що. Пристібаюсь ременем безпеки та чекаю, коли Волошин скаже щось, але йому, здається, немає про що зі мною розмовляти.

Сьогодні він не в діловому костюмі, а в білій футболці-поло та світло-блакитних джинсах. На ногах білосніжні кроси, а на руці вже новий годинник. Мабуть, у нього таких ціла колекція.

Герман одягнув темні окуляри, і тепер я не знаю, куди спрямований його погляд: на дорогу, чи на мої ноги.

Так і будемо мовчати? кажу, коли терпець вривається. Він що, реально не збирається пояснювати мені план дій?!

Я не люблю розмови ні про що, сухо заявляє.

Чудово! Я також! випалюю. То, може, про справу поговоримо? Ти нічого мені не пояснив!

А що тут пояснювати? Ти маєш зіграти мою дівчину. Так зіграти, щоб ні в кого з моїх рідних не виникло бажання побачити тебе ще раз. І ще, Герман різко скеровує автівку на узбіччя і нахиляється до мене. Вдихаю аромат його дорогих парфумів, а він тим часом відчиняє бардачок, дістає з нього пачку доларів і кидає мені на коліна. Як і домовлялися.

У мене руки тремтять, коли беру їх з колін. Для Германа ця сума не має жодного значення, а для мене вона надважлива.

Ми знову рушаємо, і я замовкаю. Не хоче він говорити ну й не треба. Буду по ходу з усім розбиратися. Головне, що гроші у мене, і це неабиякий стимул зробити все, що від мене вимагають.

Коли автомобіль зупиняється перед високими воротами, чомусь накриває хвилювання. Актриса з мене така собі, а підставляти Германа не хочу. Кілька разів глибоко вдихаю та видихаю, поки ворота їдуть вбік, а тоді бачу гарний будинок та ідеально підстрижені газони навколо нього. Стає ще страшніше.

Сиди! - цідить Герман, коли автомобіль зупиняється і я хапаюсь за ручку дверей. Одразу ж руку забираю і чекаю на його дії.

Чоловік першим залишає салон, обходить автомобіль і відчиняє для мене двері. Так-так, його величність робить це сам, а тоді ще й руку мені подає!

Вкладаю свою долоню у його і залишаю салон. Не встигаю й оком кліпнути, а пальці Германа міцно переплітаються з моїми.

Ти занадто напружена. Хочеш, щоб нас розкусили? невдоволено шепоче мені на вухо. Мабуть, збоку здається, наче ми мило воркуємо, але насправді я ледве стримуюсь, щоб не врізати цьому мажору поміж очей.

- Може, підемо вже? бурчу, і він стримано киває.

Идемо до входу як справжня парочка тримаючись за руки. Герман сама серйозність. Шкода, що окуляри не знімає. Чомусь кортить побачити його очі.

Тільки-но він відчиняє двері та пропускає мене вперед, помічаю по той бік жінку років п'ятдесяти. Доволі привабливу, в гарному костюмі білого кольору. Схоже, це мама Германа. У них однаковий колір очей.

Добрий вечір! Я Мілана! вітаюсь першою і, відпустивши руку Германа, подаю свою кінцівку розгубленій жінці. Її погляд повільно піднімається від моїх ніг до обличчя, і її чомусь стрімко блідне. Дівчина Германа.

Сину... - бідна жінка ще й дар мови втратила. Не може висловити свою думку.

Вирішую приголомшити її ще більше і сама хапаю за холодну руку.

Я дуже рада знайомству з вами. Впевнена, що ми станемо хорошими подругами, ще й усмішка така щаслива. На весь рот.

Жінка нервово хмикає і витягує свою кінцівку з моїх пальців. Витріщається на сина, чекаючи пояснень, а він чомусь мовчить. Чекає, що я продовжу?

Ну що ж, я не проти.

Котику, а коли ми будемо їсти? Я така голодна, обхоплюю талію чоловіка руками й носом торкаюсь його шиї. Герман відчутно напружується, але мою гру

підтримує.

Скоро, кішечко моя, рука чоловіка торкається моєї талії, а око його матері починає сіпатись. Здається, у неї нервовий тік.

Не знаю тільки, це хороший знак чи поганий?