Розділ 1. Тільки коли ми втрачаємо, ми цінуємо

Присвячується Юлії промінцю світла і великій

матері, яка дарує мудрість та знання.

І моєму коханому Володимиру хай ми так само, як і мої герої, знаходитимемо один одного у нових життях.

Аврора, 17 вересня 2021

Іноді в житті трапляється те, чого ми зовсім не очікуємо, навіть не уявляємо. Ми не готові до несподіванок, але зуміємо віднайти вихід, оскільки будь-яка ситуація нам може бути зрозуміла. У світі немає нічого нового усе, що сталося, вже відбувалося неодноразово з іншими людьми. Їхній досвід може допомогти нам подолати наші труднощі. Завжди відбувається лише те, що відповідає фізичним законам. Те, чого немає в природі, ніколи не трапиться.

Так я думала все своє доросле життя, коли дитяча віра в казку і чари була розвіяна завдяки старшому брату-поганцю. Будучи дітьми, ми гризлися як кішка з собакою, проте, подорослішавши, ми стали добрішими один до одного. Брат завжди був готовий мене захистити: від настирливих хлопців, від гидкого сусідського собаки, від важких сумок. Але він не зміг захистити мене від головного нещастя мого життя - зникнення.

Як часто ви чули поширену фразу «ми починаємо щось цінувати тільки втративши»? Я сприймала усе в своєму житті як належне і навіть злилася на безліч цілком нормальних речей. Якби я тільки знала, що втрачу все звичне в одну мить, я була б більш вдячною. Але я не знала.

Вляпалась я в історію через своє захоплення. Моєю найбільшою пристрастю було фотографування покинутих місць та написання невеликих оповідань. Я надихалася такими місцями, писала про розруху, виживання, випробування та публікувала свої історії в інтернеті. Я була зачарована своєрідною романтикою зруйнованих будівель, навіть не замислюючись про те, яка правда таїлася за покритою тріщинами стіною з зяючими дірками і під прогнилою, зарослою мохом підлогою. Іноді мені розповідали справжні історії покинутих будівель, але я не могла відчути того болю, що вони накопичили. У таких місцях було гарно тут і зараз, коли дивишся на них, приїжджаючи з теплого будинку із зручностями. Я воліла не думати, як би я почувалася, опинися я в епіцентрі подій. Мені було легко включити фантазію і вигадати неймовірну історію, яка зачіпала серця читачів, але навряд чи могла перенести мене в той момент, коли відбувалася. Я вміла писати про важкі долі і мріяла про письменницьку славу, але я ні чорта не знала про виживання. Про справжнє виживання, а не про ті сухі рядки, вичитані в мережі. Я ніколи не виживала досі. Мені навіть здавалося захоплюючим потрапити в такий світ, де я, подібно до героїв своїх історій, жила б у світі постапокаліпсису. Розруха і покинуті місця були овіяні ореолом романтики в моїх очах, поки одного теплого осіннього дня мої рожеві окуляри не розбилися вщент.

Того дня я поїхала велосипедом у найближче від мого міста село. Один знайомий хлопець мені розповів, що там є цікава занедбана хатинка, яка могла би мені сподобатися. Я зібрала в рюкзак їжі на весь день, взяла свій блокнот для записів і фотоапарат, і сівши на вірний своїй справі велосипед, вирушила в дорогу рано- вранці. Я планувала провести в селі весь день, фотографуючи і ту хатину, і якісь інші. Я ніколи не поспішала якнайшвидше піти, зробивши пару-трійку фото. Мені потрібно було відчути атмосферу місця, побродити в ньому, поласувати смачненьким. Обід в покинутих будівлях був своєрідною традицією так я проникала в історію цих місць, зливалася з ними воєдино, мені так здавалося. Іноді я навіть залишалася на ніч у деяких будинках, але тільки в безпечних та у гарну теплу погоду. Я любила пригоди, але ніколи не наважилася б на ризик. Сьогодні я не планувала залишитися, але все одно взяла побільше їжі. Я намагалася бути передбачливою. Хто знає, у що виллється моя маленька подорож?

Мені не було дано це знання. Я знала, як уникнути знайомих мені небезпек, як і всі розумні люди. Передбачити те, чого в природі не існує і уникнути цього так не буває! Тому мене не можна звинувачувати у безтурботності чи дурості. Що сталося, те сталося.
Хатина, про яку мені розповіли, виявилася надзвичайно мальовничою, якщо доречно застосовувати таке слово до хати, що майже повністю розвалилася. Щоб дістатися до об'єкту сьогоднішньої зйомки, мені довелося обійти будиночок з іншого боку, злізти з велосипеда і тягнути його по стежці через струмок, ризикуючи намочити ноги. Я насилу пробралася до хати, гілки дерев хапали мене за рукави куртки, ніби не бажаючи пропускати. Згадуючи про це пізніше, мені не раз думалося це був знак зупинитися, але я не зуміла до нього прислухатися. Інтуїція в мене була ні к чорту.

І ось серед чагарників і буйної порослі трав з'явилася стара хата. Її обступили дерева, нависаючи над залишками стелі своїми лапами. Даху у будинку не було. Хатинка дивилася на мене самотнім вікном з частково вибитим склом, обрамленим рамою колись ясного блакитного кольору, а зараз облізлого сіро- блакитного. Він кликав мене зайти, але замість дверей міг запропонувати лише зруйновану стіну. Заходь, хто хоче, не замкнено! Я акуратно сховала велосипед під пухнастим чагарником, накрила парою гілок, що валялися поруч. Я планувала тут потинятися, можливо, пройти трохи далі через поле, щоб усе оглянути, а велосипед мені заважав. Тут не поїздиш.
Я зробила пару знімків здалеку, а потім пробралася до дірки у стіні. Усередині лежала купа сміття від стін і стелі, що обсипалися, а ліворуч красувалися двері з облупленою блакитною фарбою. Я трохи пофотографувала внутрішні руїни, особливо мене привабив шматочок стіни за вікном він виглядав так, ніби його погризли. Час методично впивався зубами в бідну побілену стіну, відкушуючи шматочок за шматочком, смакуючи її нутрощами. Він все ніяк не міг насититися, поглинаючи шматок за шматком, частина за частиною. Час не зупиниться, доки не перетворить усе на труху. Пил ось що залишиться через століття після нас. Пил і жодних спогадів, якщо не записувати все, що було на папір. Я ж хотіла зловити час за хвіст, зупинити його невгамовні апетити, увіковічивши те, що він руйнував. У нашій пам'яті залишаються величні будови, будинки відомих людей, але прості хатинки ніколи. Я не знала історії цієї хати, хто її покинув на поживу часу, але я могла придумати їй минуле, наділити спогадами та увіковічити в кількох застиглих митях. Я завжди вважала, що будинки простих людей незаслужено перетворюються на пил і стираються часом. У них жили сімї, у них відбувалися дивовижні події, хай лише у масштабі однієї сімї, але вони були. Іноді старенькі з села розповідали мені історії про минуле забутих будинків. Я любила слухати їхні розповіді, а вони були вдячні моїй увазі. У моїй сімї я була позбавлена такого дарунку. Батьки та бабусі з дідусями вважали моє захоплення дурістю, не хотіли навіть слухати про те, чим я живу. Брат ставився спокійно, але все ж таки теж не особливо поділяв моїх захоплень. Я шукала тепла в інших людей, у чужих бабусь, таких же голодних до уваги та розуміння, як і я. Я любила свою сім'ю і знала, що вони про мене дбають, але в їхній турботі було більше обов'язку, ніж тепла, і мене це засмучувало. А кинуті всіма старенькі, навпаки, обдаровували мене щирою турботою, пропонуючи то чай із травами, то свіжі пиріжки з капустою, то фрукти чи ягоди по сезону. Дехто навіть дарував пляшечку домашнього винця. Я завжди поверталася додому з гостинцями і своїх сільських бабусь теж пригощала міськими солодощами, декому навіть залишала гроші. Мало хто відкрито їх брав, просто просили допомогти по господарству чи збігати до магазину, тому я залишала акуратно складені купюри під тарілками на столі або під вазами на тумбочці. Мені було приємно допомагати сільським старим, я відчувала себе потрібною, я відчувала себе живою. Їхня радість наповнювала мене щастям і світлом, давала відчуття, що я живу не дарма.

Закінчивши фотографувати будинок зсередини, я вирішила подивитися, що за дверима. На превеликий жаль вони не хотіли відкриватися. Щось по той бік них упиралося, не даючи відкрити більше ніж на 10 сантиметрів. У таку вузьку щілину навіть кіт не проліз би, не те, що я. Я подумала, що непогано буде оглянути найближчі будинки і розпитати у місцевих стареньких про цю розвалюшку. А як проникнути крізь зачинені двері я придумаю пізніше. Я пішла вздовж струмка, намагаючись не наступати на гілки, що нападали в воду, заважаючи течії, так як можна було намочити взуття. Я вже одного разу так провалилася в струмок, причому взимку. Добре, що одна зі стареньких пустила мене переночувати і висушитися біля теплої грубки. Зараз була середина вересня, досить тепло, але не настільки, щоб мочити черевики. Я пройшла обережно по камінню до дороги, що нависла як міст над цим місцем. Зверху вона виглядала як звичайна асфальтна дорога, але невелика її частина поділяла водойму від села, утворюючи під мостом якусь подобу мініатюрної греблі. Саме через неї маленьким водоспадиком лилася вода, яка живила струмок біля зруйнованої хатинки. Під мостом вода розлилася широко, але глибини не було, здається, мені там було б трохи вище щиколоток. Я залізла на один із каменів під мостом і дістала з рюкзака булочку з йогуртом. Мені захотілося посидіти в затишній тіні мосту і трохи попоїсти, спостерігаючи за подорожжю сонячних промінців по ледь забарвленим жовтою фарбою осені листям і гачкуватим гілкам якогось поваленого дерева. Воно чудово вписалося в цей пейзаж -хатка, що поволі вмирає під плином часу, дерево, що день за днем гине. Природа вміла створювати дивовижні історії, мені не потрібно було напружуватись, варто було просто розплющити очі та дивитися, щоб побачити історію чергового загубленого місця.

Я зробила пару начерків у блокноті для майбутнього оповідання і, розібравшись із булочкою, вибралася з-під моста. Я перейшла через дорогу на той бік, до водойми. Мені подобалося знімати й цілком звичайні, барвисті пейзажі. Річки та озера завжди додавали краси картинці. Вдихнувши на повні груди свіжого сільського повітря, я пробігла очима по озеру, відзначаючи в голові, що треба зафіксувати на камеру. Зробивши знімки, я спустилася ближче до берега і побачила древню бабусю з вудочкою. Привітавши її та поцікавившись уловом, я запитала про зруйнований будинок. Бабуся посміхнулася напівбеззубим ротом.
- О, дитинко, про ту хату ходили легенди ще, коли я була від горшка два вершка, бабуся повернулася назад до поплавка, але розповідь продовжила. У довоєнний час там жила відьма: волосся в неї було світле, кучеряве, як пам'ятаю, а очі чорні, як те вугілля з печі. Зла вона не витворяла, людей навіть травами підліковувала, з тих сміливців, що не боялися до неї звертатися, але її все одно недолюблювали. Чаклунство завжди людей необізнаних лякає. Матінка моя мені суворо наказала триматися подалі від відьминої хати і навіть ніс туди не пхати. Але хто ж тих діточок утримає? Ми ходили до хати відьми невеликою купкою я, моя сестра молодша, подружка з братом і приятель цього брата. Нам подобалося ховатися в кущах і потайки спостерігати, як відьма перебирає свої трави, вішає їх сушитися, щось розтирає в маленькій ступці. Вечорами ми розпалювали багаття біля струмка, пекли хліб і картоплю і розповідали один одному вигадані історії про нашу відьму. Нам було так весело. А потім настала війна.

- Хату зруйнував якийсь снаряд? поцікавилася я у бабусі, бо вона замовкла.

О ні, дівонько! старенька ніби прокинулася від своїх думок. Хата відьми вистояла. Сумна історія трапилася з нею вже після війни. У село до нас переїхала сім'я одна чоловік із дружиною, троє дрібних діточок і одна дівчина вже майже на виданні, років 15-16 їй тоді було. Ми з нею швидко потоваришували, бо були однолітками. Виявилося, що вона сирота, а жила вона у сім'ї тітки на правах прислуги. Тяжко працювала за всіх, стежила за малими, а їй за це й ніякої подяки, тільки лавка під грубкою та їжі небагато. Звали її Веста Лучіна, як зараз пам'ятаю, таке гарне звучне ім'я, не те що моє Катя Білоконь. А які дивовижні історії вона мені розповідала! Про домовиків, про лісовиків та ще про інші світи. Веста мене переконувала, що сама в них бувала ще дитиною, до війни, коли мешкала тут, у будинку відьми. За її словами вона була її матір'ю. Казала, що батько їх покинув, а мати віддала її на виховання старшій сестрі, яка була одружена, але дітей ніяк не могла народити. Згодом тітка все ж таки народила діточок і перестала любити племінницю як рідну. Мені хотілося вірити в її історію, але я не пам'ятала жодних дітей у відьминій хаті, а в матері я спитати боялася. Бабця моя казала, що бачила кілька разів, що до відьми хтось із дитиною приїжджав ненадовго, але вона могла навигадувати. Вона й імені свого вже на той момент не пам'ятала, коли я почала розпитувати. Веста була схожа на нашу відьму те ж світле, кучеряве волосся і темні очі, тож я, зрештою, вирішила, що вона мені правду говорить. Не знаю вже, було то правдою чи ні, але нехай буде так. Веста в якийсь момент втекла від тітки і почала жити з відьмою, допомагаючи їй у лікуванні та збиранні трав та ягід. У ті дні я вже не ховаючись приходила до тієї хати і навіть усередині була. Звичайна така хатка, тільки трави всюди розвішані, баночки всілякі з інгредієнтами стоять та красиве рукоділля. Одного разу я прийшла до них у гості, а там було порожньо: ні Вести, ні її мамки-відьми. Цілий тиждень я справно ходила до тої хати, але там і сліду їхнього не лишилося. Я вже думала, що подружка мене покинула, так прикро було. І лише на 8-й день вони з'явилися. Я пожурила Весту, що та поїхала, нічого мені не сказавши, а вона розповіла мені дивну історію про інший світ, у який вони з матір'ю нібито переміщалися. У світі тому дзвеніла магія і люди жили щасливо. Вона мріяла перебратися туди жити, кликала й мене із собою. Я тільки посміялася. Як вона туди потрапила дивувалася я. На що Веста відповіла мені, що їхня хатина має дивовижну здатність переміщати людей між двома світами. Я допитувалася подробиць, але вона сказала, що я просто маю вірити і якщо захочу, то можу піти з ними. Але я відмовилася. У мене вже був наречений і я нікуди не хотіла їхати. Та й не вірила я у її казки, хоч і любила послухати гарні історії. Веста ще не раз зникала на тиждень, а то й місяць протягом 15 років, поки остаточно не поїхала разом з мамкою-відьмою. То було в 1968-му році, ми посиділи в мене вдома за чаєм з пиріжками, з нею та її малолітньою донькою та сином, Веста сказала, що повернеться тепер нескоро, кликала знову мене з собою, але я вкотре відмовилася. Більше я свою Весту не бачила. Будинок почав занепадати, хулігани і час допомагали йому зруйнуватися. Ніхто ніколи не претендував на землю відьми, боячись, що вона проклята. Ось і вся історія, дівонько. Як ти сказала тебе звати?

Аврора.

Яке чудове ім'я, бабуся тепло посміхнулася, але раптом завмерла. Вона дивилася на мене уважним поглядом, наче щось вивчала, а потім сказала дивну річ: - А знаєш, ти чимось нагадуєш мені Весту. Тобі б карі очі й волосся довше і вилита вона! Ось як пити дати!

— Ну, це ви вже вигадуєте, бабо Катю, я посміхнулася. Чого тільки стареньким не спаде на думку. Я дістала з рюкзака пакетик з цукерками та зефіром і простягла бабусі. Тримайте, ось вам за цікаву розповідь. Я постійно їжджу селами у пошуках історій покинутих будинків, і ви мені розповіли найцікавішу з усіх.

Ну що ти, розповіла правду. бабуся Катя з вдячністю прийняла моє частування. Я лише

Може, я ще можу вам чимось допомогти?

Та ні, мені нічого не треба. Весту б ще раз побачити. Якщо зустрінеш колись стару, схожу на тебе, передай їй, що Катя Білоконь її все ще пам'ятає і чекає в гості.

Добре, я посміхнулася. Кумедний народ ці бабусеньки. Вигадують всіляке. Але мені подобалося проводити з ними час.

Попрощавшись із бабусею Катею, я повернулася до будиночка відьми. Тепер я дивилася на нього інакше. В осінній позолоті він справді розливав у повітрі якісь чари. І найбільше чар плило від зачинених дверей. Я маю знайти хід усередину. Обійшовши хатку навколо, я знайшла невелику дірку у стіні поряд із землею. Єдине вікно було забите дошками. І чорт мене смикнув полізти в ту дірку. Я насилу пробралася всередину і опинилася в невеликій спаленьці. Виявилося, що двері підпирала важка платтяна шафа. Тут виявилося достатньо світла, тому що стеля була з'їдена дірками. Значить, сюди можна дістатися і згори. Я зробила серію непоганих знімків, вражена розповіддю бабусі. Я прямо відчувала магію всередині цієї кімнатки, як би мені не було смішно від таких думок. Ну, яка така магія, я ж велика дівчинка! А ні, серце все одно вірило.

Завершивши зйомку, я присіла на дерев'яне ліжко вкрите старим барвистим килимом і дістала з рюкзака двійко бутербродів та термос із чаєм. Наївшись, я повернула рюкзак назад на спину і притулилася до стіни. Незважаючи на розруху та вогкість тут було затишно. Такий маленький захищений світ вдалині від усього світу. Замріявшись, я не помітила, як поринула в сон.

Прокинулася я різко, мене розбудив якийсь гуркіт. Скинувши з себе залишки сну, я усвідомила, що то був гуркіт грому. Гроза? Звідки вона? Адже весь день небо було чисте. Я підняла голову, щоб розгледіти небо в дірці на стелі, але не виявила ні дірки, ні неба, ні звичної кімнати. Я була у зовсім іншому місці!


Розділ 2. Цей чужий, ворожий світ

Аврора, 18-20 вересня

Паніка липкою хвилею почала стискати мої нутрощі. Я мотала головою з боку в бік, намагаючись у вечірній темряві розглянути кімнату. Я не зовсім добре бачила те, що в ній знаходилося, але я точно розуміла, що кімната стала більше! Я заснула в невеликій комірчині, де крім односпального ліжка, вузького столика біля стіни з діркою та шафи, що підпирала двері, нічого більше не було. Якщо відійти на витягнуту руку від ліжка, то до столика можна торкнутися іншою рукою. Тут теж було ліжко, і шафа, і навіть стіл зі стільцями, але між ними було багато вільного простору і стіл був не вузьким декоративним, а звичайним обіднім.

Я не розуміла, що відбувається і ледве стримувала панічний крик. Раптовий спалах блискавки осяяв кімнату і я побачила двері. Ніяка шафа їх не загороджувала. Я рвонула до них, як до рятувального круга. Я штовхнула з силою, але двері легко піддалися і я, втративши рівновагу, впала на дерев'яний ґанок. Рюкзак додатково пристукнув мене зверху і я кілька хвилин сиділа не рухаючись, тупо вдихаючи свіже грозове повітря. Я чекала нового спалаху блискавки, щоб побачити місце, де я опинилася. Все, що я могла бачити зараз невиразні темні силуети та жодних вогнів. Ніби я опинилася на мертвій землі, у примарному селі, а не в звичайному селищі з людьми.

І блискавка спалахнула, осяявши все довкола. Але краще б вона цього не робила і я залишилася б у щасливому невіданні ще деякий час. Мені вистачило кілька секунд, поки палала блискавка, щоб усвідомити я не в тому селі, куди приїхала вранці. Я не в хатині відьми. Я у незнайомому місті, селі чи чорт знає якій землі. З жахом я кинулася назад до хати і, схопивши обідній стіл за кут, потягла його до дверей. Я хотіла себе убезпечити, перш ніж впасти в істерику. Тільки після того, як стіл міцно підпирав вхідні двері, я сіла на підлогу і закричала.

Я не думала про те, чи чує мене хтось чи ні, я просто кричала, доки не заболіло горло. Викричавши всю свою паніку, страх і жах, я закашлялася і зробила пару глибоких вдихів. Шалено хотілося пити. Я дістала з рюкзака пляшку мінералки і жадібно приклалася до неї. Стало трохи легше. Я розуміла, що треба взяти себе в руки та озирнутися. Я маю знати, де я опинилася і чому. Покопирсавшись в рюкзаку, я намацала ліхтарик і вирішила дослідити будинок.

Слабкий промінь ліхтаря вихопив облізлі стіни та старі меблі. Кімната була досить велика і в дальній стіні я побачила двері до іншої кімнати. Я увійшла до неї без страху: мій розум мені шепотів, що якби в будинку хтось був, то він давно прийшов би на мій крик. Значить, тут я була одна і боятися мені не було кого.

За дверима виявилася кухня з ще одним столом, старенькою грубкою та старовинним умивальником, у ємність якого треба було заливати воду, а потім виливати з відра знизу все, що натекло через раковину. У нас такий був на дачі.

Будинок явно був занедбаний і старий, але він не був зруйнований усі стіни, стелі та підлога збереглися. Здається, дах на кухні злегка протікав в одному місці, та й між дерев'яними дошками в підлозі миготіли невеликі проріхи, але ніяких зруйнованих стін і величезних дірок я не спостерігала. Безперечно я опинилася в іншому будинку. Мені залишалося тільки зрозуміти, як мене сюди занесло.

Жодна здорова думка не приходила в мою голову. Викрасти мене не могли. Навіть якби мене хтось приспав, то знайти й витягти мене з відьминої комірчини завдання не з легких. І це не сон. Я кілька разів боляче вдарилася. Уві сні болю не відчуваєш. Тоді що? Якесь чортове відьмине чаклунство? Але ж магії не існує! Я велика дівчинка і не вірю у всілякі казки. Ось тільки нічого, крім них, не може пояснити мого несподіваного переміщення.

І тут мене раптово осяяло: телефон! Я ж можу зателефонувати додому та попросити мене забрати. Можливо, Вони зможуть визначити MOE місцезнаходження по телефону. Здається, у Макса був якийсь розумний приятель. Брат не дасть мені пропасти. Тремтячими руками я розблокувала телефон. Не розрядився, як чудово! Я набрала номер брата, але виклик не пішов, на екрані засвітилося зрадницьке словосполучення «мобільна мережа відсутня». Чорт! В яку глухомань мене занесло?

Я плюнула на все і дістала з рюкзака бутерброд, передостанній. Крім нього у мене ще був шматок хліба, дві банки консервів, жменька шоколадних цукерок та три яблука. Я не знаю, скільки мені знадобиться, щоб дістатися додому, але, сподіваюся, кілька днів я протягну. А там уже вдома наїмся. Жаль, велосипед залишився біля житла відьми, доведеться йти пішки.

Поївши, я забралася прямо в одязі на ліжко, тільки черевики скинула. Надворі ніч, нельотна погода, єдине, що мені залишалося поспати. Матрац був жорсткуватим, а плед не надто грів, але іншого ліжка у мене не було. Я думала, що буду крутитися до ранку з тривожними думками, але я швидко заснула. Напевно, далася взнаки втома і пережитий стрес.

Вранці я не одразу зрозуміла, де я перебуваю. Облізлі стіни, ледь відчинене перекошене вікно, з якого проникав свіжий аромат дощового повітря. Я не вдома. Так, так, я все ще не вдома, я, як і раніше, у паршивому сні, від якого не можу ніяк прокинутися. Адже це не сон, а реальність, в яку я не можу повірити.

Я дістала останній бутерброд і одну з цукерок, щоб поснідати. Чаю в термосі залишалося на дні і це засмучувало. Пляшка з мінералкою теж випита вже наполовину. Сподіваюся, я знайду тут якусь воду. Звичайно, зараз би міцної кави, а краще 50 грамів коньяку, щоб простіше сприймати цю чортову реальність. Закінчивши зі сніданком, я пройшлася по хатинці, щоб оглянути її при світлі дня. Нічого нового я не виявила: та сама стара похмура хата з однією великою кімнатою та кухнею, що й при світлі ліхтаря. Я вирішила вийти надвір і оглянути те місце, в якому опинилася. Закинувши рюкзак на плечі, я покинула занедбаний будинок, який так мило прихистив мене на ніч.

Вийшовши надвір, я зраділа, що вночі не могла роздивитися навколишнього краєвиду. Інакше б зі мною трапилася ще більша істерика, якщо навіть не панічна атака. У мене їх ніколи не було, але всяке може бути. Я чула про них. Те, що відкрилося моєму ошалілому погляду, цілком могло спровокувати появу панічних атак.

Я стояла на ганку, дивилася навкруги і не могла повірити своїм очам: на кілька кілометрів у далечінь простягалася випалена земля та розвалені будинки. Моторошне видовище! Ніби тут колись сталася пожежа і всі мешканці загинули у вогні. Інакше я не могла пояснити, чому вони не повернулися та не відбудували свої домівки. Ось, наприклад, той, де я ночувала, цілком можна відремонтувати. Та й без ремонту в ньому так-сяк можна жити. Але їх лишили. Як би я не любила пустки ціле згоріле село виглядало страшно. Незважаючи на теплі промені сонця, по моїй спині пробіг холодок, ніби крижаний вітер пробрався під одяг. Я присіла на сходи старого ґанку і замислилася: куди ж мені йти?

Отже, що ми маємо? Я не знала, де я перебувала, а головне як сюди потрапила. Мене не могли накачати наркотиками і відвезти, бо я напевно відчула б їхній ефект після пробудження. Хоча хто знає? Можливо, є й такі, що й наслідків на ранок не лишається. Я ніколи не вживала нічого, окрім алкоголю. До того ж, мені думалося, що якщо хтось викрав мене і таємно вивіз у незнайоме місце, то в нього мала бути мета, а значить, він повернеться. Мені треба забиратися звідси. Місце невідоме, тому було неважливо, в який бік я піду. Я вибрала йти наліво по дорозі від дому. Так буде правильніше.

Я йшла центральною дорогою, викладеною бруківкою. Де-не-де каміння вже не було і на його місці стояли калюжі після вчорашнього дощу. У мене були високі черевики на товстій підошві, тому забруднитися я не боялася. Незважаючи на вчорашній дощ, день був незвично теплим для осені. Мені хотілося зняти куртку, але в рюкзаку для неї не було місця, а в руках нести не хотілося. Я йшла, а пейзаж не змінювався моторошне згарище та суцільні руїни. Я дістала фотоапарат та зробила кілька знімків. Хоч мені й було страшно від того, що я не знала, де знаходжусь, все ж таки я раділа можливості зняти село-привид. Коли виберуся, обов'язково відзначу його на карті і колись знову повернуся. Одна справа знімати пару зруйнованих хатинок або будівель, але зовсім інша ціле поселення! Я не могла стримати захоплення. Все-таки той, хто мене сюди закинув, знав, що мені тут сподобається. Закінчивши зі знімками, я сховала фотоапарат назад у рюкзак і дістала яблуко. Хотілося пити, та я вирішила поберегти воду.

В обід сонце вже палило безжально, а я все ще була в цьому примарному селі. Я присіла на ґанок одного із будинків, зняла куртку і дістала банку консервів із хлібом. У мене залишалася ще одна банка, два яблука та парочка цукерок. Мені обов'язково до вечора треба знайти людей, у крайньому випадку вранці, інакше я ризикую померти голодною смертю.

Поївши, я таки примудрилася згорнути куртку так, щоб вона влізла в рюкзак і пішла далі. Я все дивувалася, що сталося з цим селом і, щоб не збожеволіти від нудьги, почала, як завжди, фантазувати. Я уявляла, що жителі захворіли якоюсь страшною заразною хворобою, що зародилася в грунті, вона почала поширюватися з шаленою швидкістю і їм довелося випалити всю землю, щоб зупинити епідемію. Самі вони з жахом втекли звідси і заснували нове поселення подалі. Тут же була мертва земля, де більше нічого не могло зростати, тому вони не могли повернутися. Так і напишу, коли виставлю фото у своєму інстаграмі. Я навіть не припускала думки, що не зможу повернутися. Варто тільки крихтам сумніву дати пустити коріння і вони обплетуть тебе, потягнуть на дно своїми чіпкими лапками, де мешкає лише страх і відчай. А мені категорично не можна було впадати у відчай.

Надвечір я дійшла до кінця села. Велике ж воно було! Може, й не село воно зовсім, а маленьке містечко з приватними будинками? Потім дізнаюся. Зараз мені потрібно було знайти місце для ночівлі. Попереду, наскільки вистачало погляду, тягнувся змішаний ліс. Іти через нього вночі було не найкращою ідеєю. Я забралася в один із відносно цілих будинків, придушила голод яблуком, парою цукерок, попила водички і вляглася спати. Консерви краще залишити на завтра. Невідомо, скільки мені ще йти до того, як зустріну людей. Гроші у мене є, тож коли їх знайду, то зможу заплатити і за їжу, і за проїзд додому.

Спала я тривожно і прокинулася, щойно сонце піднялося з-за обрію. Воно гарно золотило хвойно-листяний ліс і горіло вогнем на обвуглених хатинах. Здавалося, ніби вони знову спалахують вогнем. Я дивилася на хати немов зачарована і раптом ніби побачила видіння подумки: вогонь поїдав все, ковтав будинки, ковзав по землі, зжираючи сухі трави і гілки, підживлюючись ними і набираючи силу. Крізь вогонь бігли люди з пожитками, перескакуючи через великі осередки полум'я, дехто просто біг по ньому, обпалюючи ноги. Будинки з гуркотом валилися, десь лунали звуки пострілів, кілька людей у військовій формі і з рушницями майнули то тут, то там. Я навіть відчувала їхній біль і страх! Від несподіванки я опустилася прямо на землю і з силою вщипнула себе. Ні, я не спала! Але ж я це бачила! Не зовсім очима, як картинку, швидше, внутрішнім поглядом, як приходить в голову спогад. Мене дедалі сильніше почало охоплювати почуття нереальності того, що відбувається. Може, мене й справді накачали наркотиками і мені ввижається чорт знає що.

Не в змозі виносити емоції, що налетіли бурхливою хвилею, я піднялася з землі і побігла в бік лісу, подалі від проклятого села. Рюкзак бив мене по спині, палиці та каміння під ногами намагалися звалити мене з ніг, але я не піддавалася. Я просто бігла. Опинившись у лісі, я відчула, що задихаюсь. Присівши на повалену сосну, я відкрила рюкзак і дістала пляшку з водою. Залишалося менше половини. Я дозволила зробити собі пару гарних ковтків і дістала яблуко. Жувала я повільно, зосередившись на смаку. Все що завгодно, аби не думати про те, що відбувається зі мною. В яку ж ситуацію я потрапила? Мене втішало тільки одне: якщо завтра не повернуся, то брат із батьками кинуться шукати мене. Брат знав, до якого села я поїхала, тому вони повинні знайти мої сліди. Я вірю. Або я сама знайду дорогу додому. Тільки б спочатку людей. Вони обов'язково допоможуть. Хоча б прояснити, де я. Зітхаючи, я зіла останню шоколадну цукерку. Мені потрібна була енергія, адже невідомо, скільки йти через ліс, а консерви поки що відкривати не хотілося. Вони були моєю останньою їжею.

Я йшла кілька годин, був вже пізній ранок, як раптом я почула дуже знайомий звук. Дзюрчання струмка! О небо, тільки б вода в ньому була чиста! Я поспішила на звук і опинилася на невеликій галявинці, через яку протікав струмок. Він з веселим дзюрчанням збігав униз з невеликого пагорба, через каміння, і мчав далі в ліс, крізь дерева.

Я скинула рюкзак з плечей і, опустившись на коліна, жадібно припала до струмка, мов дикий звір. Вода була холодна, смачна і мені було абсолютно начхати наскільки вона чиста. Сподіваюся, все ж таки, що чиста. Напившись досхочу, я вимила руки та обличчя, а потім дістала з рюкзака зубну щітку та пасту. На щастя, у мене завжди в рюкзаку був невеликий похідний набір із гігієнічних засобів та ліків першої необхідності. Я не завжди напевно знала, що повернуся того ж дня, тому щоб кожен раз не заморочуватися, просто зберігала в рюкзаку необхідні речі. Почистивши зуби, я відчула себе майже людиною. Ще б помитися, але якось не хотілося роздягатися. Все ж таки не літо вже. Втім, подумавши, я все ж таки вирішила хоч трохи обмитися. Не люблю ходити брудною більше доби. Людей тут не було, тож ніхто мене не побачить. Невідомо, коли я зможу дістатися нормального душу, а ходити немитою тиждень мені зовсім не посміхалося. Хоча, якщо я не знайду їжі, то буде вже все одно брудною я помру чи чистою. Сподіваюся, що до цього не дійде і моє життя не обірветься так безглуздо.

Освіжившись у холодній воді, я оглянула галявину. І тут моє серце забилося частіше! Кущик лохини на іншому боці струмка манив мене своїми яскраво-синіми ягодами. Я обережно перебралася на той бік по каменях і почала жадібно обривати щедрі дари природи і одразу ж закидати їх у рот. Я добре розбиралася в ягодах, травах і грибах, тому що часто бувала в селах, а там і ліси завжди поряд. Напевно, єдина з навичок виживання, яку я освоїла. Ну і ще я вмію розводити багаття без сірників. А ось у сторонах світу я взагалі повний нуль, хоча непогано орієнтуюсь у просторі. Просто відчуваю його. Я завжди знаходила дорогу із лісу. Скільки ходили з бабусею за грибами в дитинстві, ми ніколи не блукали. Тепер би ще застосувати цю навичку для знаходження дому.

Думка про дім мене засмутила. Лохина вже не здавалася такою смачною. Я повернулася на свій бік струмка, до рюкзака, сіла на сухий плоский камінь і, закривши обличчя руками, розплакалася. Солоні сльози палили шкіру, але мені було байдуже. Я хотіла виплеснути разом із ними весь свій страх і відчай. Мені була потрібна допомога. Я не впораюсь сама. Навколо мене незнайомий ворожий світ. Нехай він привітно підкидає мені освіжаючий струмок і стиглі ягоди, але він міцно тримає мене своїми хитрими лапками і не відпускає додому. Я не дуже любила знаходитися вдома, з батьками у мене не було близьких, довірчих стосунків, але саме зараз я б все віддала, щоб опинитися вдома на кухні і поїсти маминого гречаного супу з фрикадельками за рецептом бабусі.

Виплакавшись, я вмилася і полізла до рюкзака. Десь там на дні мав бути порожній пакетик від цукерок. Я хотіла набрати у нього трохи ягід. Збираючи лохину, я трохи далі виявила ще один кущ, уже брусничний. Дивно, що в наших лісах я її раніше не зустрічала, тільки в районі Карпат знаходила. Невже мене так далеко відвезли? Я дістала з кишені мобільний телефон, щоб перевірити дату все вірно, я не пробула тут довше за належне, проспала я того дня, коли заснула у відьминому домі всього кілька годин. За цей час мене ніяк не могли доставити із Черкас до Карпат. Містика якась!

Під кущем брусниці я виявила пару кущиків суниці. На ній було всього декілька ягід, але й вони мене порадували. Більше я не знайшла нічого їстівного і, набравши в пляшку і термос води з струмка, я рушила вперед. Стежка петляла повз дерев, відводячи мене подалі від проклятого села. Дорогою я знайшла ще зарості ожини, але ягід на ній було мало. Все ж і вони послужили мені добру службу. Усю дорогу через ліс я їла ягоди, не ризикуючи відкривати банку з консервами, тому що хотіла розтягнути її на довше.

Сонце вже почало хилитися до заходу, забарвлюючи стовбури дерев у рудуватий колір, коли я, нарешті, вибралася з лісу. Переді мною розстилалося мертве поле з пожухлою травою і широка витоптана дорога. Десь далеко-далеко наприкінці поля я помітила щось схоже на будинки. Я дістала фотоапарат і, наблизивши на максимум, зробила знімок. Справді, будинки. Ось тільки незрозуміло, чи житлові. Я не знала, скільки часу мені знадобиться, щоб дістатися того міста чи села, так само як і не знала, що на мене там чекає. Я не хотіла зустрічати ніч у полі, тож вирішила заночувати у лісі. Мій приятель струмочок якраз витікав поряд із лісу в невелике озерце. Тут я і вирішила заночувати.

Зібравши собі постіль із дрібних сухих гілок, листя та хвої, щоб від землі не тягнуло холодом, я одягла куртку, підклала під голову рюкзак і спробувала влаштуватися зручніше. До вечора ягоди вже закінчилися і мені дико хотілося їсти. Ніколи не могла заснути на голодний шлунок. Я довго сперечалася сама з собою, але зрештою голод переміг здоровий глузд і я відкрила останню баночку консервів. Я з'їла трохи менше половини та закрила банку. Все тепер можна спати. Мені було страшно засипати посеред лісу, але в полі було б ще страшніше. Я втішала себе думкою, що досі нікого не зустріла, отже, тут безпечно. Нехай мені було холодно, жорстко, страшно, але я мала виспатися, щоб уранці продовжити свій шлях. Заплющивши очі, я уявляла, як повертаюся додому, приймаю гарячу ванну з піною, об'їдаюся домашньою їжею і переказую Максу свої дивовижні пригоди. Батькам я розповідати точно не стану, їх вони налякають, а ось братові можна. Так, мріючи про дім, я й заснула. Хтось рахує овець, щоб заснути, а я любила мріяти про щось приємне.

Ранок розбудив мене ніжними теплими промінчиками по щоках, ніби цілуючи. Я вмилася в струмку, пошукала ще трохи ягід на сніданок і пішла дорогою через поле. До обіду я дійшла перших будинків. Вони виявилися занедбаними халупами. А ось далі я бачила бруківку замість грунтової дороги і біль привабливі будинки. Наблизивши фотоапарат, я змогла розглянути кілька людей. Ну нарешті! Зраділа своїм відкриттям, я дістала з рюкзака залишки консервів і з апетитом доїла. Мало, звичайно, але дістануся людей і зможу купити в них ще їжі. Гроші є, переживати нема чого.

Люди, люди! Я мчала до них зі всіх ног. Першою мені зустрілася жінка середнього віку, що працювала в саду.

Добрий день! Підкажіть, будь ласка, в якому місті я знаходжусь?

Лісниця це. Заблукала чи що? жінка невдоволено відірвалася від роботи.

Вперше чую таку назву. Ну, нічого, потім перевірю в інтернеті на карті.

Так, трохи заблукала, мені не хотілося сильно набридати жінці, бо було видно, що я заважаю їй працювати. А де тут можна купити поїсти?

Іди прямо дорогою, ринок у центрі, не пропустиш.

Дякую! я обдарувала жінку посмішкою, але вона мовчки кивнула, повернувшись до своєї роботи. Не найпривітніша тітонька, не пощастило. Ну і чорт з нею.

Я поспішила вперед дорогою. Довго йти не довелося і незабаром я опинилася на величезній площі, яка була заставлена прилавками з овочами та фруктами, а по її краях були натикані невеликі крамнички. Я підійшла до жінки з краю, що продавала величезні, стиглі помідори. Вони були червоного, рожевого, помаранчевого, жовтого та буро-зеленого кольору і так заклично переливались на сонце, що я не змогла встояти.

Скільки коштують помідори? я не могла стримати посмішку, побачивши апетитні помідорки і жінка посміхнулася мені у відповідь.

25 тернів за кілограм.

25 чого? Я здивувалася. Жінка говорила українською, але назва грошей була мені незнайома. Куди ж я потрапила? У жодній країні, що межує з Україною, точно не було такої валюти.

А що це за такі гроші? Ви гривні не приймаєте? я дістала з гаманця пару купюр.

Що ти мені за папірці тицяєш, дівчинко? посмішка одразу ж зникла з обличчя жінки. - Обдурити мене хочеш?

У мене є монети. Ось такі, я висипала на долоню жменю монеток.

Жінка з цікавістю розглядала їх.

Вперше такі бачу. Звідки ти? В Ярі чи Ері валюта змінилася?

Я не знаю таких міст.

Це не міста, дурненька, а землі, держави! У тебе з головою все добре взагалі?

Я два дні йду пішки, дуже втомилася і в мене закінчилися припаси. Я дуже хочу їсти та не знаю, що мені робити і як повернутися додому. Я у Черкасах живу. Ви знаєте, як туди потрапити?

Вперше чую, жінка похитала головою. Тепер вона дивилася на мене з тривогою і жалем. Гаразд, ось візьми один помідор, раз таке діло. А натомість залиш парочку своїх монет. Буде мені сувенір із далеких далей.

Вона вибрала великий рожевий помідор, витерла його фартухом і простягла мені. Я залишила їй кілька монет різного номіналу і від душі подякувала.

Знайди собі роботу, дівчинко! І будуть гроші. Попитай у торговців, може, кому потрібна помічниця.

Я їй вдячно кивнула і з насолодою вп'ялася зубами в стиглий помідор. Свіжий сік потік по моїм губам і мало не накапав на куртку. Ммм, який смачний! Я б ще кілька штук таких з'їла. Люблю помідори, особливо рожевих сортів.
Я звернула в провулок між двома лавками і сіла на сходах біля чорного входу. Доївши помідор, я витерла руки хусткою та попила води. Я не зовсім наїлася, але більше у мене нічого не було. Потрібно вирішувати, що робити далі.

Я потрапила до місця, де не в ходу наші гроші. Про моє рідне місто вони нічого не знають. Відповідно, я не маю жодного поняття, як потрапити додому. Зате тут є люди і я знаю назву міста Лісниця. Я дістала телефон з кишені. Він майже розрядився. Я знову спробувала набрати брата, але мобільна мережа ще не ловила. Я виписала його номер у блокнот, бо не знала напам'ять. Як вчасно! Щойно я встигла його переписати, як телефон розрядився. Чорт, треба знайти у кого подзвонити можна.

Я повернулася на базарчик і зайшла в першу крамницю, що мені трапилася. Назви я не могла прочитати, тому що замість звичних літер на вивісці були незнайомі символи, схожі на руни. У ніс мені вдарив дивовижний запах свіжої випічки кориця, ваніль та інші пряні суміші приємно лоскотали ніздрі. О небо, я в булочній! Рот сам собою наповнився слиною.

Доброго дня! звернулася я до продавця чоловіка за сорок. А у вас є телефон? Мені дуже потрібно зателефонувати додому, я заблукала.

На вулиці будка стоїть, за два метри від мене майже. Що, не помітила?

Я похитала головою і вийшла надвір. Справді, там була будка, схожа на наші таксофони. Я зайшла всередину і побачила старомодний телефон із кнопками та трубкою. Я зняла слухавку та пішли гудки. Працює! Я радісно набрала домашній номер, але механічний голос мені загарчав у вухо «невірно». Я спробувала зателефонувати на мобільний, хоч на кнопках і не було значка «+». Тільки якісь дивні символи, крім цифр. Всі варіації випробувала, але все одно не так. Я повернулася до булочної.

Не можу додзвонитися до дому, мені весь час кажуть «невірно». Може у вас є мобільний телефон?

Який ще мобільний? чоловік підняв брови. У нас лише такі телефони. Якщо невірно, значить, неправильно номер набираєш.

А ви не знаєте, як звідси потрапити до Черкас? я не втрачала надію, що хтось знає про моє рідне місто. Адже обласний центр все-таки!

- Я не знаю, що це за місце таке, чоловік знизав плечима.

До нього зайшли покупці, тому я відійшла убік. Після того, як він їх обслужив, я продовжила ставити запитання.

Це обласний центр в Україні, місто, я почувала себе ідіоткою. Не може бути, щоб людина, яка розмовляє українською, не знала міста Черкаси. Навіть якщо він не з України, то географію у школі ще ніхто не скасовував.

- Де?

Ось тут я вже відчула, що з мене сміються. Навіть в Америці знають про Україну, а цей чоловік запитував, де вона.

Послухайте, я заблукала, голодна, хочу повернутися додому, не знущайтеся з мене, будь ласка, я опустилася на лаву біля вікна.

Я й не знущаюся, дівчинко, це «дівчинка» мені вже встигла набриднути. Яка я дівчинка? Мені 24 роки! Але робити зауваження я не стала. Я надто втомилася і надто потребувала допомоги. Я, правда, не знаю тих місць, які ти назвала.

- І грошей таких не бачили? я простягла чоловікові монети.

Не бачив.

Але ж де я? В якій країні? Ви говорите моєю рідною мовою, але ви не знаєте про мою країну та місто. Як так?

Ця земля, не країна, називається Мора. Є ще Ера та Яра. Більше ніяких немає. У тебе, мабуть, від утоми мозок заплутався. На ось, поїж булку, доки я добрий.

Чоловік узяв з прилавка невелику булочку і простяг її мені. Я з вдячністю взяла її і миттю проковтнула. Вона була звичайна, без жодних добавок та наповнювачів, але все одно смачна.

А вам не потрібна помічниця? я з надією подивилася на чоловіка. Я, мабуть, маю знайти роботу, бо ваших грошей у мене немає.

- Ні, люба, вибач, але не потрібна. Ми з дружиною цілком удвох справляємось. Ти позапитуй у інших, може, комусь і потрібні. Не впадай у відчай, ти знайдеш дорогу додому. Хоч би де твій дім не був.

Я ще раз подякувала йому і вийшла з крамнички. Розпитувати інших про роботу зараз не хотілося, не було настрою. Мені дуже потрібно було знайти якусь постіль і просто поспати. Занадто багато інформації, з якою я не знала, що робити. Я блукала вулицею в пошуках якогось покинутого будинку. Повертатись назад мені не хотілося. Я йшла і думала, що зі мною буде далі. Незнайомі землі замість країн, незнайомі гроші, відсутність мобільного зв'язку. Що за безглуздий, абсурдний розіграш?

Почав здійматися вітер і стало прохолодно, потроху накрапав дощ. Я натягла на голову капюшон від толстовки та від куртки. Ну де ж мені знайти ночівлю? Скрізь, куди не глянь, стояли цілком заселені будинки, хоч і багато з них явно потребували ремонту. Нарешті, наприкінці вулиці я помітила будинок із великою діркою у стіні. Людей на його території не було і я, не довго думаючи, перелізла через паркан.

Не встигла я дійти до будинку, як відчула гострий біль у потилиці від сильного удару і знепритомніла.