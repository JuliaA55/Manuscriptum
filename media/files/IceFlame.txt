Розділ 1. І жили вони довго й щасливо. В якійсь іншій історії.

Малі дівчатка вірять у випадкову зустріч з принцом. Малі дівчатка мріють, що принц стане їхньою щасливою долею. Малі дівчатка впевнені, що це буде добра казка.

Малі дівчатка помиляються.

...Коли падіння нарешті припинилося, мені вистачило сил, аби відштовхнутися долонями від розтрощеної стінки поштової карети й викотитися назовні. Холодне повітря заповнило легені, сніг забився у вилоги рукавиць й за комір, обпікаючи шкіру вогнем. З-за спини знов долинуло те саме моторошне виття, яке було чутно за мить до падіння. Я миттєво підхопилася на ноги й озирнулася: нічого, крім чорнильно-чорних дерев на сніговому тлі та накатаної дороги, що зникала за вигином пагорба в декількох десятках кроків попереду. Всю поверхню дороги вкривали друзки, розсипані пакунки з речами й деталі механізму карети, яку хвилину тому розтрощила невідома сила.

Трясця: скринька! Треба знайти скриньку раніше, ніж до неї дістануться нападники, ким або чим би вони не були!

Видертися на дорогу через замети виявилося не такою вже легкою задачею, проте тричі впавши й ледь не вивихнувши щиколотку, я це зробила. Квапливо роззирнулася яскраво-червоний оксамит, яким було обернуто дорогоцінний вантаж, мав впадати в око в цьому чорно-білому оточенні, проте нічого схожого видно не було. От же! Вочевидь, ремінь кріплення скриньки виявився достатньо міцним, й зараз вантаж несеться уперед разом з залишками карети й переляканими кіньми.

На відміну від візника, чия кремезна фігура стирчала дупою догори зі ще одного замету.

Гей! Ви живі? я дісталася чоловіка, продираючись по глибокому снігу.
А щоб тебе! А щоб твоя матінка та з бісовими синами...

Розбиратися в подробицях цих милих побажань я не стала, тому просто допомогла чоловіку відкопатися й всістися в більш правильному положенні.

Ах ти суча ж ти дочко!

Ліва нога візника вигиналася під неприродним кутом, під випнутою тканиною штанів, цілком ймовірно, зяяла неабияка рана. Що ж, принаймні зрозуміло, що допомоги від візника чекати немає сенсу й доведеться розбиратися самій. Чоловік торкнувся пошкодженого місця й завив не гірше за невідомих створінь в лісі.

Тихо. — Я затиснула йому рота рукавицею й судомно озирнулося. Нас з вами не помітили, тож не варто привертати увагу. Чолов'яга розгублено кліпнув й кивнув. Зміряв мене оцінювальним поглядом, мабуть, чекав, що лаятися, верещати й скаржитися на життя буду я, а не він. — Хто це був? Скільки їх було? Ви їх запам'ятали?

Його очі округлилися від жаху, він заперечливо помотав головою. Я прибрала руку, й візник видихнув пошепки:

Двоє чи троє, не розгледів, надто швидко все сталося. Сірі, кашлаті, з пазурами.

Вовки?

Ні-ні, не вовки. Зовсім не вовки, панно. Ці вищі й ходять на двох ногах.

Люди в шкурах? от тільки поціновувачів маскарадів мені й не вистачає!

Це... Та ні, послухайте ж.... Це кошмар якийсь... В житті такого не бачив! Ай як боляче!

Та тихіше!
Виття знову повторилося, але на якійсь іншій ноті: болісній, відчайдушній, ще й значно тихіше, наче здалеку. Я випросталася, уважно прислухалася, та ліс ніби вимер. Мозок поспіхом зауважив одразу кілька деталей. Карету буквально розірвало навпіл отже, напад здійснив або надзвичайно великий звір, або магічно обдарована людина. Звірів зацікавив би запах їстівного, тобто, нас з візником, та ніхто досі не клацав зубами й не капав на нас слиною. Звичайні дрібні розбійники, мабуть, вже збирали б розкидані речі й порпалися в вантажі, але дорога лишилася порожньою. Та й, чесно кажучи, не чула я про розбійництво у лісах південного Ноктеліону, де постійно вартують озброєні загони. Скоріше вже скидалося на цілеспрямовану засідку чи замах, але в цьому разі нападник мав бути в біса швидким та розумним, адже ніхто не знав, що я їхатиму саме тут, саме сьогодні.

Ο!

Розуміння сяйнуло в голові яскравим спалахом: ймовірно, засідка таки була, але чекали не на мене, тому й не поспішають показуватися. Накоїли лиха, схибили, зрозуміли це і втекли. Втім галасу все одно підняли багато, та й до тракту, де постійно чергує варта, лишилося буквально нічого. Отже, якщо пройти трохи далі, є ймовірність або знайти коней, залишки карети й скриньку, або натрапити на патруль й попросити захисту.

Сидіть тут, немає. уперед. сухо кинула я візнику, розуміючи, що все одно вибору в нього Я покличу когось на допомогу й повернуся, й не чекаючи згоди, рушила уперед!Мої розрахунки виявилися майже ідеальними: у двохстах метрах за найближчим пагорбом тупцювали й нервово фиркали коні. Від їхніх спітнілих тіл валив пар, а переплутана упряж та залишки карети з яскравим оксамитовим пакунком, пристебнутим до сидіння намертво заплуталися в густій парості молодих дерев, не даючи переляканим на смерть тваринам втекти остаточно. Трохи осторонь знайшлися й троє вартових. Проте мертві. Тіла було розкидано по снігу в неймовірних позах, щось ніби зламало й пом'яло людей, наче молодий очерет, а витоптаний сніг навколо ряснів червоними калюжами.

До горла підкотила нудота, я відсахнулася, затуляючи рота, послизнулася й незграбно з'їхала в широкий яр по інший бік дороги, де, нарешті побачила хоч когось живого.

Не рухайся, наказав мені незнайомець напружено й різко.
Його волосся й одяг були засипані снігом так, що й не розібрати кольору, проте сині очі сяяли, мов дві крижинки. Чоловік здавався доволі молодим, повним сил та фізично абсолютно цілим, проте застиг, нерухомо стоячи на одному коліні, з руками, розведеними в сторони, наче щось невидиме тримало його за зап'ястя. Недалеко валялося ще кілька тіл вартові в формі й незрозуміло як одягнуті розбійники. Зі спини одного мерця стирчав меч, вкритий плямами.

В мене в очах потемнішало.

Я наказав не рухатися! виявилася спроможною буквально проричав невідомий, проте єдине, на що я це рачки доповзти до найближчих кущів й дозволити судомі скрутити мене якомога далі від чужого погляду.

Ну, вихована я леді чи якась трактирна шльондра? Ох... трясця, бачила б мене зараз наставниця з гарних манер, ото б було крику! Не варто було снідати сьогодні, не варто...

Насилу відновивши дихання, я обтерла обличчя чистим снігом й, хитаючись, підвелася на ноги.

Незнайомець чомусь дивився на мене так, ніби я стала особливо цікавим видом нежиті чи чудернацьким, але огидним, звірятком. Що, благородний пан не звик милуватися нападами жіночої нудоти? Ну то і я не звикла розглядати трупи, тому перепрошую за нестриманість. Чоловік примружився, губи його стиснулися в тонку нитку, а по моїм натягнутим нервам знов полоснуло моторошне виття з лісу.

Ти жива. дивної пози. Чомусь констатував очевидне співрозмовник, так і не змінивши

Якщо ви цікавитеся моїм станом, то дякую, мені набагато краще.

Ні. Я цікавлюся, чи ти жива.

О. Так. Цікаво, чи надовго. Я старанно відвернулася від плям на снігу. Шлунок все ще болісно нив.

Звільни мене, наказав чоловік.

Я вас не тримаю.

Цього разу завили вже два голоси. Я сіпнулася, чоловік просичав щось собі під ніс незнайомою мовою. Щось, як мені здалося, не зовсім приємне й улесливе явно на мою адресу.

Жінко, ти хочеш жити? він старанно намагався не підвищувати тону.

Погрожуєте?

Ввічливо запитую. Якщо все ж хочеш, то повільно підійди до мене, витягни з піхов в мене на паску кинджал й розріж пута.

Які ще пута?
Справді не бачиш? — недовірливо примружився він, і тільки тут до мене дійшло: вся ця поза, його нерухомість, дивне положення тіла та він просто зв'язаний. Проте не мотузками, а магією, яку я такий собі унікальний виродок не можу ані відчути, ані побачити. Швидше, жінко. В нас майже не лишилося часу!

Його погляд по-мисливськи оцінювально ковзав по лісу й дорозі за моєю спиною. Незнайомець чекав нападу, хоча й не знав, з якого боку. Проте я все одно вагалася, адже невідомо, хто для мене страшніший: дикі звіри, чи єдиний живий маг в оточенні мертвих тіл, невідомо ще ким вбитих.

Ніж, жінко. Кинджал з рубіном на руків'ї, ну!

Щось в його тоні змусило мене підкоритися. Я повільно обійшла незнайомця ззаду, радіючи, що не треба обмацувати чоловіка в пошуках потрібного: піхви кинджала висувалися з-під теплої зимової куртки на спині. Метал тихо дзенькнув, ковзнувши назовні. Ох і коштовна ж річ! Лезо наче зі срібла, а оздоблення, як на найкращих королівських зразках, які я бачила в палаці діда, в Локвіль-Бургу.

Як саме різати? поцікавилася хрипко. — Я справді не бачу путів.

Не страшно, маг наче намагався заспокоїти мене, хоча це я стояла зі зброєю в нього за спиною, й нервувати мав він. Спершу проведи лезом від потилиці до плечей...

Що?!

Несильно. Там зашморг. Дуже тугий, має луснути, одного доторку вистачить.

Я не...

Просто проведи, — просичав він. Я зціпила зуби й виконала наказ. Лезо ковзнуло у повітрі в міліметрі від шкіри, й чоловік полегшено зітхнув, наче вперше за довгий час зміг зробити нормальний вдих. Тепер праве зап'ястя. Так, прямо тут. звільнилася таким самим незбагненним для мене чином, що й шия. мені кинджал. Рука Тепер дай

Решту мотузок незнайомець розрізав вже самостійно. Вилаявся, сховав зброю, підвівся, розминаючи замерзлі кінцівки, а потім повернувся до мене й примружився:

Що ж ти за створіння?

Продовжити він не встиг, адже виття, здалося, наповнило увесь ліс. Десь далеко затріщали гілки дерев, в небо з диким криком кинулася перелякана ворона.

Візник! - Я сіпнулася й розвернулася в напрямку, звідки прийшла. О боги, він там один, в нього нога зламана. Мерщій, маємо допомогти!
Візник труп, холодно озвався незнайомець, стискаючи моє зап'ястя мертвою хваткою і рішуче крокуючи в протилежний від дороги бік. — Та поки його жертимуть, нам дістанеться на одного супротивника менше. Я не втрачатиму такої переваги, жінко, в нас і так небагато шансів.

Що?!

Стій тут й не виходь з кола. Він грубо штовхнув мене на невисокий пагорб, де з- під снігу пробивалися тонкі блідо-зелені гілочки. Це розмарин, він відганяє нічні жахіття.

Гадаєте, я збираюся лягати спати просто тут і зараз, поки там вбиватимуть невинного?
Краще просто помовч. Вони вже наближаються.

Він відвернувся, розминаючи шию й зап'ястя, ніби збирався битися зі звірами голіруч.

Хто?

Кошмари.

Розділ 1.1

Повністю усвідомити слова незнайомця мені довелося буквально за кілька секунд, адже назвати істоту, яка крадькома видерлася на пагорб й рушила вниз інакше, ніж «кошмар і жахіття», я б не змогла. Сіра й кашлата, замизкана бурою рідиною, жовтозуба потвора на двох кривих лапах йшла просто на нас. З її гострих ікл капала слина, довгі криві лапи з пазурами могли б переломити стовбур молодого дерева, ще й рухався монстр напрочуд спритно й жваво. Коліна підігнулися, і я опустилася в зарості розмарину, подумки благаючи богів, аби ця тварюка зжерла мене швидко й безболісно.

Та в плани мого неочікуваного союзника, схоже, не входило ставати чиїмось обідом. Я не бачила виразу обличчя чоловіка, лише помітила змах рукою, ніби він щось кинув перед собою. Жахіття перечепилося за невидиму перешкоду просто у повітрі й клубком покотилося до ніг мага. Загрозливе гарчання змінився жалюгідним скигленням. Маг безстрашно нахилився, поклав долоню на низький лоб істоти й промовив з незрозумілим мені роздратуванням:

Той, хто наважується на бунт, не має права на помилування.

А наступної миті голова істоти буквально луснула під людськими пальцями. Я затулила рот обома рукавицями, гасячи крик, та замість крові в на всі боки бризнули згустки сірого туману, й вже за мить моторошне створіння витончилося й розтануло, лишивши по собі зім'ятий сніг та огидний запах сірки.

А ось і другий. Чоловік обернувся до мене й скомандував: Пригнися, жінко.

Тільки тут я зрозуміла, що чую тихе сичання в себе за спиною. Така саме істота повільно обходила рослинне коло й кривила потворну пику, ніби від смороду. В її очах спалахував дикий голод, та огида до рослини виявилася сильнішою за бажання зжерти мене тут і зараз.

Срібний кинджал незнайомця зблиснув у повітрі й по саме руків'я встромився в око кошмару. Звір навіть завищати не встиг, як його тіло огорнулося димкою й розтануло. Губи чоловіка розтяглися в посмішці, проте сині очі залишилися такими саме холодними, як і були.

Ззаду! - крикнула я, помітивши рух в нього за спиною.

Незнайомець відсахнувся, пропускаючи повз третє створіння. Воно виявилося трохи нижчим за попередніх, проте мало чотири ока й хвіст з гострим шипом на кінці.

На землю! - гаркнув маг.

Шип розірвав повітря просто в мене над головою, і я пірнула обличчям в сніг. От же лайно! От же свиняче лайно! Я вимушено відкотилася до самого краю галявини й прийнялася судомно шукати в сніговій мішанині срібний кинджал хоч якусь зброю для самозахисту. Маг зціпився зі звіром й покотився в бік дороги, де вже лежали кілька мерців. Секунду я витратила на те, щоб стягнути рукавиці, ще три минули перш ніж мої пальці намацали руків'я. Я кинула короткий погляд за плече, де маг нарешті відштовхнув від себе потвору сплутав її ноги закляттям й змусиввпасти на коліна.

Хто тебе звільнив? — чоловік відійшов на мить, висмикнув з трупа розбійника меч й одним ударом відсік ліву лапу створіння. Та перетворилася на дим, навіть не торкнувшись землі, але істота все одно завила від болю. — Ну?

Лезо ковзнуло до другого плеча, та з губ потвори не зірвалося жодного зрозумілого слова. Вона кинула на мого рятівника й свого ката сповнений ненависті погляд:

Ти ніч-ч-ого не зміниш-ш-ш... прошипів монстр.

Тонкий хвіст зметнувся в повітря, націлившись шипом в маківку людини, і я не витримала: метнула кинджал, як сотню разів раніше на тренуваннях. Звісно, промазала, адже рухливий хвіст і статична дерев'яна мішень не одне й те саме. Проте незнайомець все одно ухилився від небезпеки, ніби граючись, відсік небезпечну кінцівку й, поки істота захлиналася вереском, обернувся до мене. Трясця! От я дурепа, очевидно, що в мага все було під контролем, нащо тільки сіпнулася? Краще б він не здогадувався, що я вмію поводитися зі зброєю.

А ти стаєш все цікавішою, жінко. волохатого живота потвори. безболісно. Хто тебе звільнив? За секунду меч притиснувся кінчиком до Останній шанс, кошмаре, і, присягаюся, помреш

Їди ти до...

Лезо розрізало примарну плоть знизу догори, і я квапливо відвернулася. Страхітливе виття розірвало тишу й тривало ще хвилин п'ять, поступово згасаючи й перетворюючись на хрип. Я затулила вуха й сховала обличчя в поділ сукні, не бажаючи бачити й чути те, що коїлося за декілька кроків від мене. Мабуть, це створіння зжерло б нас обох при нагоді. Мабуть, саме воно зжерло візника, адже прийшло на галявину останнім. Та я все одно не бажала дивитися на його агонію.

Все скінчено, можеш розтулити вуха, незнайомця. нарешті глухо долинув голос

Я повільно підвела голову. Тіло потвори вже розтануло, в лісі знов панувала абсолютна тиша, наче ми лишилися двома єдиними живими істотами на всьому світі. Маг оглянув меч, зітхнув, обтер лезо, підійшов до одного з покійних у формі й вклав зброю в піхви на його паску. Потім, як міг, струсив сніг з волосся й власного одягу, підібрав кинджал, задумливо підкинув його на долоні, але ховати не став, і рушив в мій бік:

А тепер ти, жінко. Визнаю, тобі вдалося неабияк мене зацікавити. І оскільки тепер нам вже точно не заважатимуть, хотілося б почути: хто ти така і як тут опинилася?

Трясця!
Я проковтнула клубок у горлі й подумки застогнала. Підступні родичі, нездійсненна дипломатична місія, розбита посеред лісу карета, майже втрачена скринька й напад невідомих природі монстрів це так, маленькі життєві незручності та тлі безмежного океану життя. А от маг перед тобою оце вже справжні неприємності, Ебігейл Фроствінд.

Розділ 2. Зайва

За кілька днів до того

Карета скрипнула востаннє й зупинилася посеред кухонного двору, заповненого сумішшю мокрого снігу й замерзлого бруду. Старий брамник розчахнув двері, відкинув сходинку й простягнув руку, допомагаючи мені вибратися на вулицю. Ну, ось я і у палаці, щоб йому провалитися!

Міс Ебігейл, невже це ви?

Я примружилася, роздивляючись обличчя брамника, рідкісні сиві пасма, що вибивалися з-під волохатої шапки, міцно збиту фігуру. Губи самі по собі розтягнулися в щирій усмішці:

Містер Касіл! Я дозволила стариганю обійняти мене й поплескати по спині. От вже не думала, що ви досі охороняєте цей курник. Не набридло?

Страх, як набридло. Але не набридло отримувати платню. Він підморгнув й крутанув мене на місці, роздивляючись з усіх боків. Святі помиі! Якою дорослою й красивою ви стали за ці роки, юна панно!

Не така вже і юна, до речі. А ти зовсім не змінився: такий саме майстер залицянь, не лишилася в боргу я, чудово знаючи, що набагато більше розмов з дамами Касіл цінував витримане червоне з королівського льоху. Яке я, до речі, кілька разів крала для нього в обмін на мовчання про мої витівки.

Лише до тих, хто того вартий, мила панно.

А я варта?

Як і завжди.

Ой, підлабуза!

Нас перервало незадоволене покашлювання:

Місс Ебігейл, прошу слідувати за мною.

Літня економка не дала собі клопоту зобразити бодай якусь радість від зустрічі. Ще б пак! Позашлюбна дочка господаря, ще й народжена жінкою, яка перебувала в законному шлюбі з іншим. Мати, аби не псувати репутацію остаточно, відмовилася від мене одразу після таємних пологів. Її чоловік передав дитя під покровительство справжнього батька, молодого принца Локвіль-Бургу, а той спершу скинув на годувальницю, а трохи згодом на слуг. Можливо, якби я мала в собі бодай крихту родової магії, моє існування зацікавило б родичів, але ванітан порожню - ніхто не бажав визнавати навіть байстрючкою.

Разом з економкою я пройшла в масивну будівлю палацу. Стягнула підбиту кролячим хутром куртку, прилаштувала її на вішак з потертими пальтами покоївок і куховарок, підібрала просту вовняну спідницю й звично рушила службовими сходами.

Дивно, але за стільки років мої спогади не потьмяніли ні на мідяк. Ось широкий коридор там кімнати камеристок, без вагомого приводу мені туди ходити забороняли. Ліворуч комори з білизною, моє улюблене місце для переховувань. Далі пральня й прасувальна кімната, спальні покоївок, службовий хол. За металевими дверцятами на його протилежному кінці гвинтова драбина до поверху з покоями аристократів, у самісіньке серце палацу. Саме туди ми й направилися і я нервово зітхнула.

Усе дитинство я відчувала себе так, ніби застрягла між двох світів: занадто родовита, аби бути «своєю» серед палацових слуг, занадто безрідна, аби гратися разом з дітьми аристократів. За мною ніколи не бігали мамки-няньки й гувернантки, але й брудною роботою мене обтяжувати боялись. Так, принеси, подай, розвішай білизну, почисть картоплю, приберися й не муляй очі дорослим. Якщо я воліла ховатися з книгою серед шаф у бібліотеці або стирчати весь день в палацовому парку, лаяти мене було нікому. Рідного батька я називала не інакше як «Ваша королівська високосте» й завжди тремтіла в його присутності. А перед дідом взагалі схилялася безмовно, адже навіть мені, його старшій онуці, не дозволялося звертатися до короля напряму.
Єдиною людиною, яка приділяла мені час і увагу, була бабуся Маргарет, королева- консорт, друга дружина дідуся. Ми з нею не були ріднею, однак чомусь саме вона наполягла, аби мене навчили читання й письму. І саме вона як слід накрутила хвоста старшому конюху і його підлеглим, коли дізналася, що молоді доглядачі стаєнь лізуть до мене з вельми непристойними пропозиціями.

Вона королівської крові, відрізала бабуся, ховаючи перелякану небажаними дотиками мене за спину. На шибеницю захотіли? То я влаштую.

Звісно, розгойдуватися в зашморгу через якусь шмаркачку охочих не знайшлося. Натомість королева-консорт взяла з мене обіцянку не вештатися серед чоловіків, щоб, боронь боги, пліткарі не поставили під сумнів мою цнотливість.

- Ох, Ебігейл, - Маргарет пригорнула мене до грудей, й жорстка срібна вишивка її сукні неприємно подряпала мої червоні від сорому щоки. Ти така красива і юна! Мусиш бути обережна, адже поки не розумієш наслідків розпусної поведінки.

- Розумію, ще і як, я зовсім не по-королівськи витерла ніс рукавом. Це манірні леді вважають, що дітей феї приносять. А я все-все знаю: і про чоловіків, і про те, як рахувати місячні дні, і що закохані на сінниках роблять.

І звідки ж?

- Покоївки розповіли. Коли пояснювали, як з'являються «байстрючки й підкидьки, що плямують репутацію шанованих лордів», процитувала я.

Дурепи язикаті, припечатала бабуся. Хочеш, прожену їх геть? Нехай в полі працюють, а не у палаці, коли вже не вміють тримати роти замкненими.

Я уявила, з яким задоволенням спостерігатиму, як тих квочок викинуть на вулицю без платні та хороших рекомендацій, а я гордо стоятиму на балконі й сміятимусь. Це було б вищою мірою справедливо: вони глузували з мене, я принижу їх!

Я замріяно зітхнула. І заперечно покачала головою:
Не треба. В Грети сестра хвора, а Марта мусить відсилати майже всю платню до села батькам. Сольві просто дурна та іншої роботи не знайде, і взагалі, вони не варті помсти.

Розділ 2.1

Мені було дванадцять, коли батько нарешті одружився і це докорінно змінило все. Не минуло й тижня з моменту закінчення свят, як нова принцеса, Сесілія, викликала мене до себе. Вона, ця вишукана закордонна красуня, була лише на сім років старша за мене, проте трималася так, ніби вже отримала корону.

Красива, тягуче й задумливо промовила вона, відпускаючи моє підборіддя з цупкої хватки. Долоні м'які, роботою тебе точно не обтяжують. Шкіра біла, як сніг, волосся темне, як ніч. Ти й справді королівського роду, тільки очі, ці холодні блакитні бурульки, як я розумію, дісталися від матінки.

Я потупилася й опустила вії, нервово мнучи в руках чепець, яким економка намагалася приховати мої локони й прикрити обличчя. Наївна: перше, що зробила камеристка принцеси, це стягла з мене атрибути служниці.

Як її ім'я, кажете?

Ебігейл, - підказала камеристка.

Ебігейл Фроствінд.

Брови Сесілії здивовано підвелися:

Хіба не Соері-Фроствінд?

Ні, міледі. Його високість наслідний принц не визнав дівчинку своєю.... вона замовкла, аби не образити слух аристократки лайливим словом, та я все одно прошепотіла одними губами закінчення фрази: «...своєю байстрючкою».

Принцеса кивнула й повернулася до мене:

Ти дійсно позбавлена родової магії, Ебігейл?

Я ванітан, процідила я крізь зуби, чудово знаючи, що це слово ще більш непристойне, ніж «байстрючка». Служниці вражено зойкнули й зашарілися, але Сесілія й оком не повела, навпаки поклала руку на власний живіт й задоволено посміхнулася.

А дзеркала? Вони тебе слухаються?

Ні, ваша королівська високосте, проте в цьому є свої переваги. Я бачу відображення й людей саме такими, якими вони є: справжніми, без магічних покращень.

Тепер вже зашарілася камеристка принцеси, адже зрозуміла, що мені відомо про сліди чужих пристрасних поцілунків на її шиї, старанно замаскованих магією. А ось Сесілія зауваження проігнорувала, адже знала, що її краса ідеальна від природи.

Придворний маг перевіряв правдивість твоїх слів?

Тричі, ваша високосте. Впевнена, май я хоч якісь здібності, ви б про це знали.

І це була абсолютна правда. Моїм єдиним даром можна було вважати хіба що бурхливу фантазію й можливість бачити напрочуд яскраві сни. Це була ніяка не магія, а втеча від непривабливої реальності у світ мрій, притаманна будь-якій дитині-безбатьченку, та я все одно вважала за краще тримати це у секреті.

В тебе гострий язик, і поводишся ти зухвало, мелодійно підсумувала принцеса, ніби розмірковуючи про щось надзвичайно важливе. Визнана ти чи ні, обдарована чи ні, але ти дочка наслідного принца. Хтось мусить зайнятися твоїм вихованням, якщо вже ти навіть рідній матусі не до вподоби. Але не хвилюйся, Ебігейл, я про тебе подбаю.
Вже наступного дня економка наказала скласти особисті речі, адже мене відправляли на навчання до «Притулку Тиші» віддаленої закритої жіночої школи. Вередувати чи сперечатися не мало сенсу. Бабуся Маргарет лише безнадійно похитала головою й порадила витиснути з цього заслання усе, на що я знатна, адже при королівському дворі мені все одно лишатися небезпечно. Королеві- консорту, своїй єдиній добрій феї, я довіряла, тому підкорилася й наступні шість років старанно опановувала правила хорошого тону, іноземні мови, основи ведення господарства и науку бути непомітною дружиною. У день повноліття матінка-виховательниця привітала мене листом зі столиці з наказом негайно вирушати в провінцію, адже вінценосний дідусь спромігся влаштувати моє щасливе майбутнє. Корона дала за мене пристойний посаг й знайшла вигідного чоловіка.

Розділ 2.2

Герхард Саксум був втричі старшим за мене, з обвітреним, вічно незадоволеним обличчям й тілом, вкритим шрамами. На юну безрідну дружину, нав'язану правителем, він дивився без захвату, але й без огиди. Просто... ну, як на чергову вахту, вимушене патрулювання чи щось таке. Наше подружнє життя тривало п'ять ненайгірших років, чотири з яких він навіть не навідувався до моєї спальні. Я ж відверто насолоджувалася тим, що нарешті опинилася там, де нікому не було до мене ніякого діла. Байстрючка я чи королева, багата чи бідна, аристократка чи служниця на холодному й вітряному узбережжі багато що сприймалося через призму «ким ти є», а не «ким ти народився».

А тим часом в мого батька один за одним народилося троє законних дітей: два сини й дочка. Одного разу нас з чоловіком запросили на святкування дня народження короля до столиці, тоді я й познайомилася з дітлахами. Так само як і мене, хоча й з різних причин, їх не запросили до святкового обіду з дорослими. Натомість ми чудово провели час, вештаючись палацовим садом, гепаючись з декоративних парканів, обдираючи стиглі яблука й бігаючи босяка по дну басейну з золотими рибками. Звісно, коли їхні високості дізналася, з ким і як проводили час дорогоцінні спадкоємці трону, крику було до небес. Проте перемазані пилом малі герцоги й герцогиня мали таки щасливий вигляд, а я відчула таке незрівнянне задоволення від прояву непокори, що навіть не спробувала удати каяття й розпач.

Король, це я пам'ятаю точно, лише похитав головою, бабуся-королева сховала за віялом щиру усмішку й підморгнула. Від розгніваної принцеси я просто відмахнулася, з нею і так все зрозуміло, а от вираз очей батька... Принц вперше дивився просто на мене, а не крізь, наче нарешті збагнув, що попри всі заперечення його байстрючка таки існує: дихає, говорить, ходить землею та лишає на ній сліди.

Тільки на мить, але в мені спалахнула надія, що от зараз його високість звернеться до мене напряму, нагримає чи навпаки пригорне до себе. Що бодай і з запізненням, але осягне той вир емоцій, що поглинув мене з головою. Я випросталася й вперто, зовсім як малеча, випнула підборіддя:

Тато?

Серце пропустило удар. Другий. Третій...

Але нічого не сталося: він просто відвернувся й пішов геть.

Ідіотка.

Більше до палацу нас не запрошували.

Я щиро сподівалася, що коли вже королівська родина знов про мене забула, ми з чоловіком житимемо власним розумом. Та за два роки Герхарда забрав банальний серцевий напад, і я лишилася тимчасовою управителькою фортеці Оклорк на узбережжі.

Як бездітна вдова я мала право розраховувати лише на скромне утримання й прізвище «Саксум» замість «Фроствінд» ознаки незаконнонароджених в нашому королівстві. Мене це повністю влаштовувало. Сімейне життя, як і виконання подружнього обов'язку, мене не вразили: що там тільки у романах вигадують? Насолода, пристрасть, неземні почуття... Дурня, та й годі, я б краще просто виспалася. Троюрідний племінник чоловіка від радощів, що все ж отримав спадок, подарував мені халупку край села, звідти було видно мис та бурхливе холодне море. Чим не везіння?

Проте богині долі, що дбайливо випрядали нитку мого життя, схоже, мали намір пожартувати над дрібною смертною. Не встигло й снігу нанести, як спеціальний посильний в гербовій формі з'явився на моєму ґанку, аби передати наказ негайно вирушати до столиці: його величність король волів бачити свою невизнану онуку.

Розділ 2.3

***

Вона мені не потрібна! Клятий докір сумління, брудна пляма на моїй репутації, нехай гнила б у своїй провінції до скону. Для чого ти взагалі викликав її до палацу? Я нізащо не визнаю її дочкою!

Декстер Кемерон, наслідний принц Локвіль-Бургського королівства, в розпачі вдарив кулаком по стільниці, відсмикнув руку, потер забиті пальці й процідив, дивлячись просто в очі вінценосному батьку:

Прожени її. Сьогодні ж. Я прошу тебе, ні, я вимагаю!

Ти нічого не можеш вимагати в моєму кабінеті, спокійно й незворушно озвався король, прибираючи зі столу підписані документи й передаючи їх секретареві. Погляд короля Адріана Кемерона цупко стежив за тим, як наслідний принц, зрілий й надзвичайно привабливий чоловік, мечеться по кімнаті, наче ображений підліток. І ти зробиш так, як я накажу: публічно привітаєш її, висловиш співчуття, будеш уважним та турботливим. Народ мусить бачити в тобі милосердного й співчутливого батька всіх підданих, навіть якщо ти не збираєшся бути батьком власної байстрючки. Проте в дечому я з тобою згоден: вона не проведе при дворі часу більше, ніж це гостро необхідно.

Декстер зціпив щелепи так, що аж жовна на вилицях випнулися.

І скільки ж це триватиме?

Кілька днів. Вже на передодні зимових свят її кортеж вирушить дорогою заметілі.

Відправиш до маєтку нового чоловіка? Не забагато честі для безрідної?

Вона не безрідна. Вона моя онука, незаконна. Але в її жилах тече королівська кров. важко зронив король. Хоча й

Принц лише презирливо пхекнув. Вираз огиди викривив його губи й змусив брови майже зійтися над переніссям.

Вона зайва. Жалюгідна й порожня, мов діжка без дна. Я взагалі не впевнений, що цей виродок може мати з нами щось спільне.

Ти чудово знаєш, що може. Велика сила має врівноважуватися великим безсиллям, її нездатність відчувати магію лише оборотна сторона нашої могутності. Такі, як вона, мусять народжуватися раз на декілька поколінь для зберігання сили крові. І ти маєш бути вдячним, з притиском додав Адріан, бракованою виявилася позашлюбна дочка, а не хтось з дітей Сесілії. що

Декстер нервово смикнув тугий комірець, ніби йому раптом забракло повітря. Старий король мав рацію: мати ванітан серед законних спадкоємців колосальна невдача, а всі діти Декстера від законної дружини виявляли напрочуд яскраві здібності. Настільки, що придворний склороб, мабуть, вже збив статки на виготовленні нових дзеркал і вікон.

І все-таки не розумію, нащо було тягнути цей непотріб до палацу, ще й напередодні свят.

Король махнув рукою, відпускаючи секретаря, втомлено крекнув, підводячись на викривлені артритом ноги, дошкандибав до столика з напоями, власноруч наповнив два срібних келихи, один взяв собі, другий подав синові.

Вона ще й завагітніти не змогла, нездара, задумливо пробурмотів старий. Мабуть, зовсім дурна, якщо виявилася неспроможною навіть на таку дрібничку. Герхард, її покійний чоловік, звісно, не був ідеалом дівочих мрій. Проте подаруй вона йому сина, той успадкував би владу над Оклорком, а отже, корона тримала б у кулаку все узбережжя. Та що вже казати тепер? Герхард у землі, а з байстрючкою треба щось вирішувати. І я, здається, знаю, що.
Цього разу Декстеру дістало витримки не перебивати батька. Адріан вмостився в широке крісло біля каміна й перевів запитальний погляд на наступника:

Маю надію, ти не забув, що в наступному році, а це вже за два місяці, спливає термін сплати боргу Локвіль-Бургу перед князівством снів?

Забудеш про таке, ще більше посуворішав принц.

Так. Сонне прокляття, сторічні жнива, тягар неминучого занепаду. Якщо не плануємо повторити помилки минулого, хтось має той борг сплатити. Хтось з королівської родини, хтось, хто є носієм нашої крові, хтось, кого, на відміну від твоїх законних дітей, не надто й шкода. Брови наступника повільно поповзли вгору. Бачу, розумієш, до чого я хилю. Тож нехай байстрючка приїжджає, провідає батька, вшанує діда, побавить юних кузенів та кузину, візьме участь у підготовці до свята. І принесе, нарешті, бодай якусь користь.

Декстер задумливо потер лоба:

Якщо я маю обрати між власними дітьми, то й обирати, по суті, нічого. Але як ти вмовиш її погодитися?

Я й не збирався вмовляти: вона з власної волі поїде на північ з дипломатичною місією. Її роль в протистоянні прокляттю не обов'язково має бути усвідомленою, достатньо й, скажімо так, випадкової. А лист з поясненням, кому треба, я напишу.

Пальці принца стиснули ніжку келиха з такою силою, що кісточки побіліли.

Ти чиниш мудро й розважливо батьку. Вибач, якщо дозволив собі зайвого.

Я не серджуся, адже на твоєму місці відчував би те саме.

У двері кабінету постукали, на порозі знову з'явився секретар:

Ваша величносте, ви просили доповісти, коли прибуде карета з Оклорку. Гостя в супроводі економки вже прямує сюди.

Якраз вчасно: проведи у кабінет, Адріан повернувся до наступника. Поговорю з нею особисто, а ти поки залиш нас наодинці.

Звісно, батьку.
Король встав, розправив плечі, набуваючи урочистого вигляду, й підняв келих:

За удачу.

Принц теж підвівся й шанобливо схилив голову.

- Щасливих нам зимових свят!

Щасливих зимових свят, легкий срібний дзвін двох келихів наповнив кімнату.

Щасливих свят, сину.


Розділ 2.4

***

Дідусь, тобто король Адріан Кемерон III, чекав на мене, стоячи біля вікна робочого кабінету. Попри поважний вік в сімдесят чотири роки король досі не справляв враження кволого або зламаного хворобами стариганя. Тобто стариганя так, але вже ніяк не слабкого і недужого. Цікаво, що він вигадав цього разу? Адже точно щось затіяв, по очах бачу.

Ваше величносте, я присіла в глибокому реверансі в очікуванні, поки дідусь дозволить мені підвестися, і квапливо розмірковувала. Мені навіть не запропонували переодягатися після дороги, а король буквально відклав усі справи заради зустрічі зі мною. Що таке мало статися, аби я раптом стала такою бажаною та важливою особою? Цікаво.

- А, Ебігейл, він удав, що тільки-но помітив мою присутність, й злегка змахнув рукою. Як пройшла дорога?

Вельми дякую, безперешкодно.

Мої співчуття у зв'язку з втратою чоловіка. Я знав Герхарда як вірного підданого й достойну людину. Шкода, що ваш шлюб виявився таким нетривалим. Така несподівана й зла звістка.

Угу, страшенно несподівана, особливо, коли людина все життя присвячує військовій службі в вогкій холодній провінції, має купу поранень й вже поклала до підніжжя трону п'ятдесят дев'ять років життя.

Дякую, ваша величносте. Я змирилася з втратою.

Бачу. Стримана поведінка личить тобі більше колишніх глузливих витівок. Сідай.

Він перший опустився на м'який диван й запрошувально поплескав по вишитому шовку сидіння поруч із собою невимовна честь, наче я справді була його улюбленою онукою. Варто було мені примоститися на краєчок, старий король взяв мою руку у свої. Його хватка виявилася напрочуд сильною і цупкою, наче в великого морського краба, але ласкавий доторк теплої долоні здався мені цілком дружнім.

Дивно, якщо чесно. Знаючи мою родину саме час запідозрити якісь негаразди.

То що тепер будемо робити, Ебігейл? ніби розмірковуючи спитав він, пильно вдивляючись в мої очі. Я так сподівався, що ти знайдеш свою долю поряд із досвідченим та сильним чоловіком, але не склалося. На жаль, ти не маєш дітей, які остаточно вкорінили б тебе в статусі особи з поважної родини. І ти надто молода й приваблива, аби лишитися одинокою. Така краса й вишукані манери обов'язково привернуть увагу чоловіків, особливо в тій глушині, де ти жила останні роки. До тебе залицятимуться, згодом неминуче поповзуть чутки і ти втратиш залишки репутації, котру моя родина дбайливо плекала для тебе впродовж п'яти років.

Ваша величність може не хвилюватися: мене влаштовує тихе життя. Я планую вдягти чепець вдови та заробляти викладанням етикету для дівчат у притулку. стримано озвалася я, старанно притлумлюючи спалах роздратування: він зовсім мене не знає та ми розмовляємо віч-на-віч вперше у житт але вже вирішив, що без нагляду я піду у всі тяжкі! Та будь на його місці будь-хто інший, я б миттєво поставила нахабу на місце. Проте Адріан був не тільки моїм дідом, а й королем. І якщо на перше я була готова радісно наплювати, то що робити з другим уявляла. не

О, моє миле дитя, ти надто молода, аби розуміти, що в питаннях формування репутації остаточне рішення прийматимуть пліткарі, а не ти. Ні-ні, краще вже довірся старшим й дозволь подбати про твоє майбутнє. Все ж не чужа ти мені насправді.

Запевняю, що не дам жодного приводу для пересудів, в мене все всередині обірвалося. Ні-ні-ні! Трясця, ні. «Подбати про майбутнє жінки» в розумінні короля це просто влаштувати ще один небажаний шлюб з політично вигідним дідом! 1 немає жодних гарантій, що цього разі мені пощастить лишитися поза колом інтересів чоловіка. Я тепер Саксум, тож мушу сама забезпечувати власне - існування й не обтяжувати корону зайвими клопотами, додала максимально улесливо.

Ти й сама знаєш, що це неможливо, відмахнувся Адріан. Власне, тому на тебе вже чекає радісна звістка: кілька місяців поживеш у палаці з родиною, а на початку весни вийдеш заміж за Джейкобса Макельбургського. Ну от. Я ж говорила! Щоб тебе, діду, злидні обсіли! Як і ти він вдівець, щоправда, тричі. Має замок в лісах Лугбурдії, три сотні гвардійців, тримає видатну псарню й влаштовує прекрасні полювання. Молодий, щойно виповнилося п'ятдесят, а ще...

- Hi! - я підхопилася на ноги й відсахнулася, наче від відкритого полум'я. — Ні-ні, нізащо! Тобто... - я вчасно схаменулася, зрозумівши, наскільки зневажливою виглядає така поведінка. Останнє, що мені зараз допоможе - гнів вінценосного гада, тож я миттєво опустилася на коліна, підхопила долоню старого, притиснула її до губ й затарахкотіла так швидко, як тільки могла: - Ваша величносте, вибачте мою рвучкість, та я маю благати вас про милість. Впевнена, лорд Джейкобс Макельбургський людина достойна й сповнена чеснот. Та хоча я змирилася з - втратою Герхарда, ми були дуже близькі глибоким духовним і емоційним зв'язком, навряд моє серце готове прийняти іншого.

Серцем можеш не приймати, поступливо кивнув король, але ліжко розділити маєш, аби народити законну дитину.

За правилами етикету строк моєї жалоби мусить тривати ще принаймні рік.

- Твоя відданість покійному дуже схвальна, Ебігейл. Проте рік це занадто. Ти не молодієш, багато хто вже припускає, що ти порожня в усіх сенсах цього слова. І це не надто приємні чутки, які плямують репутацію нашої родини. Доведи, що це не так, принеси користь короні.


Розділ 2.5

Прислужитися країні й вам моя мрія, приховати вираз відрази до себе за ці слова. я покірно опустила голову, аби Проте, можливо, ваша величність знайде інші шляхи, аби я могла довести щирість своїх намірів?

Король важко зітхнув, обережно підняв моє підборіддя, зазирнув у вічі, сповнені цілком справжніх сліз.

Скільки в тобі пекучого льоду.... голос його звучав задумливо, і в моєму мозку раптово сяйнуло розуміння: все це була лише гра, і зараз він озвучить справжню причину виклику небажаної онуки до столиці. Власне, якщо ти так палаєш бажанням допомогти й перспектива створення повноцінної родини тебе не вабить.. я квапливо закивала: та хай хоч у заслання відправляє, лише б не у постіль до нелюба! Словом, є ще одна делікатна справа, над рішенням якої я б'юся вже не перший місяць. Як ти знаєш, Локвіль-Бург має широке коло торгових й ділових інтересів, частина яких залежить від прихильності до нас сусідніх королівств. Так вже склалося, що зараз ми маємо певні дипломатичні складнощі через давній борг, таке собі непорозуміння з князівством Ноктеліон. На жаль, це непорозуміння сягнуло такого розміру, що я був змушений відкликати голову дипломатичної місії. Боюся, що звичайних листів з вибаченнями для відновлення гарних стосунків тепер буде недостатньо, й залагоджувати конфлікт мусить хтось з королівської родини. Особисто.

Ого, а оце вже справді несподівано!

Князь Ноктеліону, арій Елвін Мортонік людина надзвичайно гордовита й не прийме вибачень від звичайних посланців, та й взагалі, не факт, що прийме. Тут треба діяти обережно: вмовляти, шукати підходи, заслуговувати довіру. Словом, нетривіальна задача, яка вимагатиме часу, відданості й старанності. Та я занадто слабкий, аби наважитися на таку далеку подорож посеред зими. Місце наслідного принца, твого улюбленого батька, звісно ж тут, біля підніжжя мого трону. Декстер моя опора та надія країни. Його дружина не нашої крові, а діти надто малі, аби довіряти їм такі складні місії.

Він перевів на мене багатозначний погляд й дав знак піднятися з підлоги й повернутися на диван. Тепла стареча рука знов стиснула мої пальці, а я намагалася уявити реальний масштаб проблеми, якщо вже сам король намагається звабити мене участю в якійсь мутній місії під гаслом «ти ж така розумниця!»

Чи прийме арій Елвін мене в ролі посланця? з сумнівом уточнила я єдине, що лежало на поверхні. Адже я не зовсім частина родини.

Дрібниці, удавано весело пхекнув король. В тобі абсолютно немає магії, але це зайвий доказ нашої спорідненості. До того ж ти молода й приваблива жінка, а жінки завжди вміли знаходити шляхи до чоловічих сердець. Впевнений, сама зустріч з тобою пом'якшить ставлення князя до Локвіль-Бургу. Втім, якщо вважаєш, що це тобі не до снаги, то я не наполягатиму.

О ні, я впораюсь! квапливо запевнила я, хоча, мабуть, можливість відмовитися й не передбачалася. То що, власне, я маю зробити? Про який саме борг йдеться?

Плечі Адріана трохи розслабилися, вочевидь, саме такої реакції він і чекав.

Це давня історія. Колись рід аріїв надав нашому роду послугу, і тепер раз на кілька десятиліть ми маємо сплачувати Ноктеліону доволі значну суму, тільки не в золоті чи каміннях, а певними... магічними артефактами. Надзвичайно коштовними й рідкими, дістати які в потрібний строк не так вже й просто. Я намагався вмовити князя Елвіна дати нам більше часу на підготовку чи прийняти виплату монетами, та він сприйняв це, як образу й спробу розірвати домовленість. Боюся, тобі доведеться змусити його повірити, що дотримання старовинних угод для корони Локвіль-Бургу справа честі. Ми не намагаємося шахраювати, лише хочемо підготувати все найкращим чином. Поки поїдеш на північ з дарами, передаси князю мої найгарячіші запевнення в повазі, поговориш з ним як офіційний представник корони. А невдовзі, впевнений, приготування завершаться й борг буде покрито.