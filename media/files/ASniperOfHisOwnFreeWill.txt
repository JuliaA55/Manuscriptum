Глава 1. Дещо цікаве про мене минулу...

Якщо ви читаєте це, то я ймовірніше вже мертва....

Так дивно починати історію свого життя саме з цих слів. Завжди вірила в щасливий кінець, але для мене він, очевидно, не настане. Але я винна в цьому сама. У все це я влізла добровільно, хоча і знала, що шанси на успіх 50 на 50. Тому мені нема кого звинувачувати, крім самої себе.

Проте про все по порядку.

Напевно треба розпочати розповідь з короткого екскурсу в своє життя до того як воно так радикально змінилось.

Моє ім'я Наталя. Звісно, що я не скажу ні свого прізвища, ні країни або, тим більше міста, в якому жила. Хоч я й втратила своє життя, а все ж на світі залишилися ще дорогі мені люди, які можуть постраждати, якщо ця історія попаде в неправильні руки.

Отже, до 11 років я жила в повноцінній і цілком заможній родині. Моя матінка займалась господарством і не працювала, а мій улюблений татусь був військовим. Як кожна дитина, я не сильно розуміла, що саме він робив, але, коли виросла мені відкрилося, що він служив офіцером середньої ланки, який до військової справи відносився скоріше по частині уніформи, ніж реальних справ. Але це йому не заважало вдавати з себе генерала вдома та забезпечувати сім'ю всім необхідним.

Мама дуже ним пишалась, а я його любила, хоч і боялась у ті рідкі дні, коли він випивав, через складнощі на роботі.

На 11 День Народження все змінилося. Ми з татусем відправились в парк атракціонів, чому я раділа безмежно. Повертаючись з одного з атракціонів, я побачила, як до татуся підходить чоловік в чорному. Не встигла я закричати, як почувся постріл і велике тіло татуся впало мені під ноги. Моя історія могла б закінчитись вже в той день, якби на гучний звук не почали збігатися всі охоронці парку атракціонів. Той, хто стріляв швидко зник, залишивши маленького свідка.

Але насправді, він міг і не переживати, що я опишу його зовнішність поліції, тому що все, що я запам'ятала: як із отвору на лобі батька витікала багряна крапля крові.

Протягом численних днів мене беззупину опитували, нагадуючи про все, що відбулось у парку, чим доводили мене до ступору, в якому я прагнула заховатись від болю та жахливих спогадів. Не знаю, як мені вдалося подорослішати без психологічних травм... Хоча... Тут я, звичайно, не впевнена, що це так, адже на майбутнє щось з минулого таки вплинуло, можливо навіть саме ця визначна подія з мого дитинства.

Але я знову відхилилась від теми.

Чесно кажучи, я погано пригадую період з 11 по 16 років. Я точно проходила якийсь курс психотерапії, а матуся вчилася жити без чоловіка. Проте недовго. Наприклад, за рік до мого вступу до коледж у 15 років, вона знайшла собі нового кавалера, який врятував її від життя робочого класу. Цією людиною став французький шеф-кухар, Густав, який переїхав у нашу країну і вирішив відкрити тут фешенебельний ресторан.

Матуся прийшла до нього влаштовуватися офіціанткою в свої не юні роки після того, як її звільнили з колл-центру, де вона наговорили грубощів клієнтці. Треба сказати, що незважаючи на наше скрутне фінансове становище, мама за роботу не трималась. І легко змінювала її при першому ж зручному випадку.

Звісно, що нас підтримувала татова пенсія, яку виплачували сім'ю загиблого героя. Проте цих кошів не вистачало на моє навчання та пристойне життя, тому мама працювала, а з 15 років почала підробляти і я. В 18 років Густав влаштував мене в свій ресторан на роботу, де я пропрацювала п'ять років, пройшовши майже всі сходинки в цьому кухарському пеклі.

Але Густаву я вдячна безмежно, бо завдяки йому я мала не лише гроші на навчання, а й віднайшла мрію стати шеф-кухарем і коли-небудь відкрити свій ресторан. Цього і вчилася, робила успіхи і чим більше, тим сильніше насідав на мене Густав.

Він змусив мене займатись особисто всією бухгалтерією ресторану, замовляти продукти, підписувати договори з постачальниками та рахувати зарплати співробітників. Все це відбувалося поступово, і я не відразу зрозуміла, що майже перестала готувати, переїхавши в кабінет з кухні.

Іноді мені дозволяли готувати свої фірмові десерти, коли у нас бронювали бенкети великі делегації та всі руки були на вагу золота, але на цьому й усе.

Таким чином, з п'яти років роботи в ресторані, готувати на кухні я мала змогу перші чотири, і досі з ностальгією згадую той час, бо найкращі кухарі навчили мене всім тонкощам цього складного мистецтва та подарували мені те, що я згодом могла назвати вишукано «улюблена справа».

Варто відзначити, що Густав, не дивлячись на розрив з матусею через рік після початку їх бурхливого роману, залишив мене у себе на роботі. Він називав мене «роботящий кухарчук» і з його французькою вимовою звучало це прозвисько доволі комічно.

Ми обидва розуміли, що я не можу працювати так вічно, що папірці мене не приваблюють, але Густав не соромився вижимати з мене все, поки я ще працювала на нього.

А я почала мріяти про свою справу. Все, чого я хотіла відкрити пекарню і пекти смаколики цілодобово. Це я любила більше за все.

Саме через цю пристрасть і бажання я потрапила у скрутне становище, але про це трохи пізніше.

Зараз я б хотіла згадати про своє особисте життя, адже воно, як ніщо інше, цікавить більше за все навколишнє середовище та соціум.

У 16 років я вперше вирушила на море. За місяць до цієї події матуся повела мене до тренера, щоб він навчив мене плавати. Моїм тренером став 19-річний хлопець, який демонстрував вже в свої молоді роки цікаві результати в спорті. Звісно, ми зблизились, тому що матуся водила мене на ці заняття тричі на тиждень. А потім виявилося, що і живемо ми недалеко один від одного.

Тоні, так звали мого тренера, а в майбутньому нареченого, був єдиним улюбленим сином дуже багатих батьків і цей порив підзаробити тренером з плавання був черговим його протестом, який привів до тривалих стосунків з такою дівчиною як Я.

У 21 я переїхала до нього. Нарешті я змогла звільнити матусину житлову площу, щоб вона почала налагоджувати своє особисте життя, а я віднайшла спокій в квартирі, розміром з три попередні. Цю квартиру купили Тоні батьки на повноліття, проте я жила в ній навіть довше ніж ми вдвох.. Перспективний спортсмен весь час роз'їжджав по чемпіонатах, а я мала змогу супроводжувати його тільки в межах країни, а в інший час жила в цих шикарних апартаментах сама і страшенно сумувала за нареченим.

Забігаючи наперед варто зазначити, що між нами ніколи не було справжнього кохання. Юнацька пристрасть і якесь відчуття зручності наповнювали наше життя, тому його пропозиція руки та серця стала для мене справжнім сюрпризом, як і відповідь, яку я промовила наступної миті. Останні декілька місяців я часто поверталась думками до тієї події та якби мені дали трохи часу подумати та усвідомити, яке мене чекає життя з Тоні, то ніколи б не відповіла ствердно.

Тоні був хорошим, привабливим, але якимось несерйозним, навіть вітряним. При всіх своїх недоліках, час, який я прожила з ним став найспокійнішим впродовж всього мого життя.

На 23му Дні Народження подруги напились і повідомили мені, що недолюблюють Тоні і почали давати поради, яких я не просила:

- Ти варта кращого! говорила одна.

- Тобі потрібен той, хто дасть більше турботи та безпеки! сказала інша.

- Ми тобі щастя бажаємо! закінчила третя.

Але, коли пройшов час і я подорослішала, порозумнішала крізь біль та випробування, зрозуміла, як виглядала правда. Маячня, що вони не любили Тоні. Вони не любили мене, а от Тоні, натомість, дуже сильно хотіли для себе.

Як ви розумієте, подруг у мене не було. Принаймні тоді. Вони з'явилися після, але ці люди скоріше сприймалися мною не як друзі, вони стали чимось більшим побратимами, ба навіть родиною.

Так дивно, проте мої кепські подружки досягли зворотного ефекту. Ми зблизилися з Тоні й матусею, хоча раніше наші стосунки не вважались надто теплими. Але ви це й без мене вже зрозуміли.

Мама завжди здавалась мені занадто вітряною і безтурботною, але одного разу я виявив, що це всього лише маска, дуже вдала гра. Матуся хотіла аби я не знала, як сильно вона переживала смерть батька, якою нещасливою вона почувалась, тому і вигадала цю маску, яка заважала мені зрозуміти її справжню і полюбити так як було слід.

В якийсь момент правда випливла назовні. Ми проридали два дні, з'їли тонну морозива і нарешті знайшли ті рідні стосунки, яких нам двом так сильно не вистачало. Ми говорили про все те, що раніше уникали. Ми нарешті стали близькі як донька та мати.

У матусі було багато мрій, проте всі вони загинули разом з моїм батьком, саме тому вона бажала аби всі мої мрії здійснились і готова була допомогти мені всім можливим. Сама вона вважала своє життя у 45 років закінченим, бо разом з батьком пішла і її спроможність відчувати щось, крім смутку за єдиним чоловіком, якого вона кохала.

- Не треба так! - говорила ей я. Ти тільки починаєш жити! У тебе стільки всього ще станеться у майбутньому. І ми нарешті з тобою віднайшли один одного!

- Саме тому я житиму, аби побачити, як моя дитина стане щасливою. І найперше, що тобі варто зробити покинути цю ненависну роботу. Я не можу бачити, як ти мучишся, заради того, щоб допомагати мені грішми. Очевидно, що це далеко не те, про що ти мрієш, Нато!

- Ти права, проте у мене нема стільки коштів для здійснення мрії!

- Звернись до банку по кредит. І припини нарешті ховатись за папірцями Густава.

Здорова думка. Про це я думала вже давно, але ніяк не могла зважитись. Кредит - слово, що лякає і я ніяк не могла вирішити на такий крок.

- Я допоможу тобі, чим зможу! Прибиратиму у твоїй пекарні, носитиму важкі клунки з борошном, або що!

Матуся хотіла як краще. Вона правда вважала, що це принесе мені щастя. І чесно кажучи, її ентузіазм передався і мені. Навіть відсутність підтримки від Тоні не змусили мене охолонути. Я знала, що Тоні збуджує тільки його власні перемоги і натхнення від нього не варто чекати.

Я працювала над бізнес-планом кілька тижнів. Збирала інформацію, шукала вдале розташування, складала меню і підбирала ідеальний банк, який давав кредити під такі ідеї і відсоток у них був менше, ніж в інших.

Коли все було готово, я записалась на прийом і з нетерпінням чекала дня, коли зможу нарешті зробити перший суттєвий крок до своєї мрії.

Тоді я ще не знала, що доля в цей день жорстко вирішить наді мною посміятися і назавжди змусить позбутися будь-яких думок про втілення мрій.

Це все, що я мала розповісти про себе минулу. Не дуже осуджуйте мене, як і всіх тих, хто мене оточував, у порівнянні з тими, хто став центром мого всесвітом трохи пізніше - моя рідня, друзі та наречений пухнасті зайченята.

Глава 2. День, котрий розділив моє життя на «до» та «після»

Лайно, лайно, лайно, лайно! Я неймовірно спізнююся. І от знала ж, що нічим гарним це не скінчиться, але чому ж тоді погодилася на безглузду інтимну розмову по телефону з Тоні? Тим більше, що ніколи не любила цю справу. Задоволений від них залишався лише Тоні, а я ще кілька годин після цього спостерігала за відблисками фар на стелі без жодного шансу заснути.

Відключилась я лише за пару годин до того як мав пролунати будильник і, як наслідок, не почула його ні вперше, ні вдесяте.

Швидко натягнувши на себе заздалегідь приготований одяг, побігла до виходу. Там мене зустріла щаслива Лакі. Це собака мого нареченого. Невтомна хаскі.

- Вибач, дівчинко, я не можу з тобою погуляти. Запізнююся страшено, проте, коли повернусь надолужу. Обіцяю!

Лакі ніби зрозуміла мене і відступив убік. Я не мала сумнівів, що після повернення доведеться прибирати всю квартиру від її помсти, проте зараз мене це хвилювало найменше.

Надягаю нові босоніжки, піджак, щоб прикрити плечі, хоча в таку спеку, напевно, спітнію тричі, поки добіжу до банку. Не забуваю і про папку з бізнес-планом та документами. До цієї зустрічі я готувалася ґрунтовно.

Мені пощастило в одному автобус теж десь затримався та приїхав на кілька хвилин пізніше ніж зазначено у розкладі. Таким чином встигаю заскочити в двері, що майже закриваються. Звичайно, вільних місць немає, але їхати недалеко, тому я витримаю, хоч на цих підборах нестерпно навіть стояти, а я вже пробігла кілька кілометрів.

Поки їду, переводжу подих і структурую свої хаотичні думки. Мозок повністю прокидається, і я нарешті готова підкорювати банкіра своїми чарами. Тому і декольте у мене надзвичайно глибоке, та й мої унікальні очі завжди при мені. Як не дивно, але гетерохромія завжди якось допомагала мені в житті. Від тата праве око блакитне, від мами ліве зелене. Може, й сьогодні спрацює, і банкір дасть мені кредит на пекарню?

Оголошують мою зупинку.

Подумки бажаю собі успіху і виходжу на спеку. Так незвично, що на початку квітня вже майже плюс тридцять. Навіщо я тільки нап'ялила цей піджак? Взагалі незрозуміло, як правильно вдягатися в середині весни. Ще хтось ходить у куртках, а інші вже у майках. І як тоді правильно визначитися з дрес-кодом до банку?

Не страшно, страждатиму до останнього, якщо це допоможе мені отримати кредит.

Сьогодні, здається, все проти мене. Навіть світлофори всі, ніби змовилися і разом увімкнули червоний. До банку всього три і всі вони перемикалися в той самий момент, коли я підбігала до бордюру. Якась всесвітня змова, просто.

Не впевнена, що мене приймуть, бо я вже запізнилася на 20 хвилин, але без бою я не піду.

Ще раз проклинаю Тоні з його забаганки і пришвидшуюсь. П'яти горять, ніби їх хтось підпалив, але я ігнорую це почуття і мчу далі.

Ось і вона, будівля відомого банку міста, у якого ставка кредиту найнижча, проте відсоток схвалення подібних історій найвищий. Звісно, там тисяча умов дрібним шрифтом, але я готова на все. У 24 роки настав час вже думати про майбутнє, і починати свою справу. Не можна ж завжди працювати на когось?!!

Так дивно, але довкола будівлі нікого, хоча зазвичай тут припарковано мільйон машин і люди бурхливим потоком пливуть туди-сюди, штовхаючись і голосно розмовляючи. А зараз, наче пустка Смауга. Цікаво!

Двері, що обертаються, стоять на місці.

Замінували чи що? Таке у нас повсякчас і всюди. Народна розвага, так би мовити. Але мені начхати. Я проберусь усередину. Нема коли з'ясовувати причину.

Прикладаю зусилля та двері прокручуються. Охорони немає. От і чудово!

Біжу до ліфта та натискаю кнопку. Висвітлюється номер ліфта, який потрібно використати. Отже, не замінували, бо за протоколом мають зупинити й ліфти також. І не встигаю я запам'ятати цифру, як двері ліфта відчиняються.

Вбігаю всередину. Але там вже хтось є. Не встиг ліфт почати підніматись, а тут я натиснула кнопку. Ввважаю цке першим за день везінням.

Залітаю в ліфт та вдихаю. У відображенні ліфта бачу високого чоловіка. Жахливо привабливого. Ніколи такого не бачила. Високий з гарною фігурою, із чудовою шевелюрою, але дуже здивованим обличчям.

Повертаюся до нього, і він все ще дивиться на мене, наче я тримаю в руках вибухівку.

А дівчина могла б і зачекати! каже він своїм оксамитовим гарним голосом, у якому чути сталеві нотки, незважаючи на посмішку.

- Дівчина не могла б зачекати. Вона неймовірно спізнюється. Ліфт громадське місце, тому ви його орендувати не могли. Тому я залишусь. Мені на ...12... - але на панелі вже світиться ця цифра, отже, ми їдемо в одне і те саме місце.

Мені теж, киває він і продовжує дивитися на мене так не знаю навіть як описати, але від цього погляду мені стало трохи лячно.

- І куди дівчина так поспішає? знову спитав він.

- У банк за кредитом і я вже запізнилась на ціле життя, мало не стогну я.

- Треба було перенести зустріч.

Наступного разу так і зроблю. Дякую за таку безцінну пораду! і чого він лізе зі своїми порадами? І так вже погано.

Нарешті він зітхає і дістає щось із кишені з лівого боку. Лунає сигнал ліфта. Ми на місці.

Переводжу погляд на незнайомця і бачу, що це «щось» виявляється... пістолетом. З глушником.

3 моїх рук випадає папка, а рот відкривається.

От вляпалась...

Чоловік встає в дверях ліфта, майже заповнюючи весь простір собою. Піднімає руку з пістолетом і проводить дулом по моїй щоці. Я не сіпаюся, коли холод сталі торкається шкіри обличчя, просто завмираю. Він довго задумливо водить глушником по обличчю, наче пестить і від цього стає ще страшніше.

Незнайомець прибирає пасмо неслухняного волосся за вухо, потім тим самим глушником змушує мою щелепу повернутися на місце і залишає його там. Він трохи нахиляється до мене і каже:

Зараз ти зробиш, як я кажу: спустишся на перший поверх і сховаєшся під стійку рецепції. Просидиш там, доки не приїде поліція, його голос тихий, ніжний, але владний, не терплячий заперечень.

Чоловік прибирає пістолет, підморгує мені, посміхається і дулом натискає «1» на панелі приладів ліфта.

Я в шоці. Я нажахана. Мене всю трясе, і я вже не пам'ятаю якого біса примчала в цю будівлю. Проклинаю і цей день, і обставини, які мене сюди привели. Треба було не поспішати з ранку. Адже є прикмета спізнюєшся, отже, так і треба. Значить, хтось захищає тебе від страшної долі.

Я не стала суперечити волі чоловіка зі зброєю. Після його наказу не залишилося сумнівів у тому, що відбувається й у тому, що слід слухатись. Сподіваюсь вижити, якщо слухатимусь.

Поспіхом збираю та пхаю папери у папку, не дуже турбуючись про те, в якому вони стані і вибігаю з ліфта.

Думала, що під стійкою вже хтось сидить, проте там порожньо. Я ховаюся під столом і щоб істерика мене повністю не поглинула, ховаю голову між колінами. Здається, так роблять під час панічної атаки.

Я лише молюся про те, щоб дивний чоловік зі зброєю не згадав про мене і не вирішив перевірити, чи я виконала його наказ.

Весь час, що я сиділа під столом, нічого не чую, навмисне закриваючи вуха руками. Може, так не піддамся паніці і не закричу від жаху. Але в холі панує жахлива тиша. Проте чого я чекала? Криків, вибухів та пострілів? В нього ж був глушник.

Маю сумніви, що цей тип тут один, а це може означати лише те, що небезпека більша, ніж здавалося на перший погляд.

Минає вічність чи так тільки здається. Хвилини тягнуться довше за годину, а години відчуваються, наче роки. Моє тіло оніміло, але поворухнутися хоча б на сантиметр не можу, бо боюся здійняти шум, який приверне до мене увагу.

Ще через якийсь час починає здаватися, що все, що сталося в ліфті, мені просто наснилося. Я не прокинулася насправді, а сплю якимось бентежним сном і все, що відбувається плід моєї хворої уяви.

І я майже вмовила себе, аж раптом чую звук сирени. До будівлі бізнес-центру мчить не одна машина, а кілька.

Серце починає битися швидше, і я знову боюсь, що цей звук почують. Але навколо все та ж зловісна тиша і лише сирена її порушує.

Раптом усе змінюється. Той спокій і тиша, які мене так лякали, перетворюються на метушню та паніку. У будівлю вриваються люди, щось викрикують, тупотять важкими чоботами по мармуровій плитці просторого холу.

Хтось наближається до столу рецепції, і я майже кричу від жаху, коли жорстка рука стискає моє передпліччя і змушує мене піднятися на ноги. Він схожий на спецназівця чи когось подібного, я погано орієнтуюсь в підрозділах оборони. Чоловік щось кричить, але серед цього гомону я нічого не розумію і тільки злякано дивлюся на нього.

Чоловік розуміє, що я навряд чи дам йому якусь відповідь і штовхає мене до рук когось іншого. Мене тягнуть назовні, і я із задоволенням вдихаю гарячий солодкий запах вулиці.

Мене трусить від жаху. Що буде далі? Мене почнуть опитувати? Підозрювати? Все це хвилююче і у нормальної людини викликало б істерику, але не в мене. Я не плачу. 3 11 років не проронила ні сльозинки. Психолог говорила, що це через травму від побаченої смерті батька. Так чи інакше, але я з 11 років не плакала, жодного разу навіть над сентиментальним фільмом. Моя слізна залоза просто атрофувалася.

Зараз було б добре знепритомніти, але і це мені не вдалось.

Хтось запхав мене в карету швидкої допомоги. Мені міряють тиск, пульс, водять перед очима молоточком і щось запитують, але мозок включається лише на фразі:

- Треба її госпіталізувати. Дівчина в шоці.

О ні! Тільки не до лікарні. Зі мною все буде гаразд. Відпустіть мене додому, будь ласка. У мене собака вдома одна і мама хвилюватиметься.

Але мене не відпускають і цей кошмарний день не закінчується ще кілька годин, протягом яких мене допитують, оформляють покази, перевіряють документи і нарешті дозволяють повернутись до дому. Проте попереджають про те, що перетинати кордом міста мені тимчасово заборонено.

В таксі я стискаю папір, на якому все це задокументовано. Отже, все стало офіційно і я більше не можу вдати, що мені цей день лише наснився.